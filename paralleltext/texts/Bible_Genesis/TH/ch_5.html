
<!DOCTYPE html> 
<html lang=”TH”>
  <head>
    <title> Bible Genesis :  Chapter 5 (Thai) </title>
  <head>
    <meta language="TH">
    <meta charset="utf-8">
  </head>
  <body class="TH">
<p class="bodytextTH" id="1">5:1 นี้เป็นหนังสือลำดับพงศ์พันธุ์ของอาดัม ในวันที่พระเจ้าได้ทรงสร้างมนุษย์นั้น พระองค์ทรง     สร้างตามแบบพระฉายาของพระเจ้า    </p>
<p class="bodytextTH" id="2">5:2 พระองค์ทรงสร้างให้เป็นผู้ชายและผู้หญิง และทรงอวยพระพรแก่เขา และทรงเรียกชื่อ     เขาทั้งสองว่าอาดัม ในวันที่เขาถูกสร้างขึ้นนั้น    </p>
<p class="bodytextTH" id="3">5:3 และอาดัมอยู่มาได้หนึ่งร้อยสามสิบปี และให้กำเนิดบุตรชายคนหนึ่งมีรูปร่างหน้าตาคล้าย     คลึงกันกับเขา และเรียกชื่อของเขาว่าเสท    </p>
<p class="bodytextTH" id="4">5:4 ตั้งแต่อาดัมให้กำเนิดเสทแล้ว ก็มีอายุต่อไปอีกแปดร้อยปี และเขาให้กำเนิดบุตรชายและ     บุตรสาวหลายคน    </p>
<p class="bodytextTH" id="5">5:5 รวมอายุที่อาดัมมีชีวิตอยู่ได้เก้าร้อยสามสิบปีและเขาได้สิ้นชีวิต    </p>
<p class="bodytextTH" id="6">5:6 เสทอยู่มาได้ร้อยห้าปี และให้กำเนิดบุตรชื่อเอโนช    </p>
<p class="bodytextTH" id="7">5:7 ตั้งแต่เสทให้กำเนิดเอโนชแล้ว ก็มีอายุต่อไปอีกแปดร้อยเจ็ดปี และให้กำเนิดบุตรชายและ     บุตรสาวหลายคน    </p>
<p class="bodytextTH" id="8">5:8 รวมอายุของเสทได้เก้าร้อยสิบสองปีและเขาได้สิ้นชีวิต    </p>
<p class="bodytextTH" id="9">5:9 เอโนชอยู่มาได้เก้าสิบปี และให้กำเนิดบุตรชื่อเคนัน    </p>
<p class="bodytextTH" id="10">5:10 ตั้งแต่เอโนชให้กำเนิดเคนันแล้ว ก็มีอายุต่อไปอีกแปดร้อยสิบห้าปี และให้กำเนิดบุตรชาย     และบุตรสาวหลายคน    </p>
<p class="bodytextTH" id="11">5:11 รวมอายุของเอโนชได้เก้าร้อยห้าปีและเขาได้สิ้นชีวิต    </p>
<p class="bodytextTH" id="12">5:12 เคนันอยู่มาได้เจ็ดสิบปี และให้กำเนิดบุตรชื่อมาหะลาเลล    </p>
<p class="bodytextTH" id="13">5:13 ตั้งแต่เคนันให้กำเนิดมาหะลาเลลแล้ว ก็มีอายุต่อไปอีกแปดร้อยสี่สิบปี และให้กำเนิดบุตร     ชายและบุตรสาวหลายคน    </p>
<p class="bodytextTH" id="14">5:14 รวมอายุของเคนันได้เก้าร้อยสิบปีและเขาได้สิ้นชีวิต    </p>
<p class="bodytextTH" id="15">5:15 มาหะลาเลลอยู่มาได้หกสิบห้าปี และให้กำเนิดบุตรชื่อยาเรด    </p>
<p class="bodytextTH" id="16">5:16 ตั้งแต่มาหะลาเลลให้กำเนิดยาเรดแล้ว ก็มีอายุต่อไปอีกแปดร้อยสามสิบปี และให้กำเนิด     บุตรชายและบุตรสาวหลายคน    </p>
<p class="bodytextTH" id="17">5:17 รวมอายุของมาหะลาเลลได้แปดร้อยเก้าสิบห้าปีและเขาได้สิ้นชีวิต    </p>
<p class="bodytextTH" id="18">5:18 ยาเรดอยู่มาได้ร้อยหกสิบสองปี และให้กำเนิดบุตรชื่อเอโนค    </p>
<p class="bodytextTH" id="19">5:19 ตั้งแต่ยาเรดให้กำเนิดเอโนคแล้ว ก็มีอายุต่อไปอีกแปดร้อยปี และให้กำเนิดบุตรชายและ     บุตรสาวหลายคน    </p>
<p class="bodytextTH" id="20">5:20 รวมอายุของยาเรดได้เก้าร้อยหกสิบสองปีและเขาได้สิ้นชีวิต    </p>
<p class="bodytextTH" id="21">5:21 เอโนคอยู่มาได้หกสิบห้าปี และให้กำเนิดบุตรชื่อเมธูเสลาห์    </p>
<p class="bodytextTH" id="22">5:22 ตั้งแต่เอโนคให้กำเนิดเมธูเสลาห์แล้ว ก็ดำเนินกับพระเจ้าสามร้อยปี และให้กำเนิดบุตร     ชายและบุตรสาวหลายคน    </p>
<p class="bodytextTH" id="23">5:23 รวมอายุของเอโนคได้สามร้อยหกสิบห้าปี    </p>
<p class="bodytextTH" id="24">5:24 เอโนคได้ดำเนินกับพระเจ้า และหายไป เพราะพระเจ้าทรงรับเขาไป    </p>
<p class="bodytextTH" id="25">5:25 เมธูเสลาห์อยู่มาได้ร้อยแปดสิบเจ็ดปี และให้กำเนิดบุตรชื่อลาเมค    </p>
<p class="bodytextTH" id="26">5:26 ตั้งแต่เมธูเสลาห์ให้กำเนิดลาเมคแล้ว ก็มีอายุต่อไปอีกเจ็ดร้อยแปดสิบสองปี และให้     กำเนิดบุตรชายและบุตรสาวหลายคน    </p>
<p class="bodytextTH" id="27">5:27 รวมอายุของเมธูเสลาห์ได้เก้าร้อยหกสิบเก้าปีและเขาได้สิ้นชีวิต    </p>
<p class="bodytextTH" id="28">5:28 ลาเมคอยู่มาได้ร้อยแปดสิบสองปี และให้กำเนิดบุตรชายคนหนึ่ง    </p>
<p class="bodytextTH" id="29">5:29 เขาเรียกชื่อบุตรชายว่า โนอาห์ กล่าวว่า "คนนี้จะเป็นที่ปลอบประโลมใจเราเกี่ยวกับ     การงานของเรา และความเหนื่อยยากของมือเรา เพราะเหตุแผ่นดินที่พระเยโฮวาห์ได้ทรง     สาปแช่งนั้น"    </p>
<p class="bodytextTH" id="30">5:30 ตั้งแต่ลาเมคให้กำเนิดโนอาห์แล้ว ก็มีอายุต่อไปอีกห้าร้อยเก้าสิบห้าปี และให้กำเนิดบุตร     ชายและบุตรสาวหลายคน    </p>
<p class="bodytextTH" id="31">5:31 รวมอายุของลาเมคได้เจ็ดร้อยเจ็ดสิบเจ็ดปีและเขาได้สิ้นชีวิต    </p>
<p class="bodytextTH" id="32">5:32 โนอาห์มีอายุได้ห้าร้อยปี และโนอาห์ให้กำเนิดบุตรชื่อเชม ฮาม และยาเฟท</p>

</body>
</html>