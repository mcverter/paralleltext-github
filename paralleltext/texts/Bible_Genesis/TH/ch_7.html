
<!DOCTYPE html> 
<html lang=”TH”>
  <head>
    <title> Bible Genesis :  Chapter 7 (Thai) </title>
  <head>
    <meta language="TH">
    <meta charset="utf-8">
  </head>
  <body class="TH">
<p class="bodytextTH" id="1">7:1 และพระเยโฮวาห์ตรัสแก่โนอาห์ว่า "เจ้าและครอบครัวทั้งหมดจงเข้าไปในนาวา เพราะ     ว่าเราเห็นว่า เจ้าชอบธรรมต่อหน้าเราในชั่วอายุนี้    </p>
<p class="bodytextTH" id="2">7:2 เจ้าจงเอาสัตว์ทั้งปวงที่สะอาดทั้งตัวผู้และตัวเมียอย่างละเจ็ดคู่ และสัตว์ทั้งปวงที่ไม่     สะอาดทั้งตัวผู้และตัวเมียอย่างละคู่    </p>
<p class="bodytextTH" id="3">7:3 นกในอากาศทั้งตัวผู้และตัวเมียอย่างละเจ็ดคู่ด้วย เพื่อรักษาชีวิตไว้ให้สืบเชื้อสายบนพื้น     แผ่นดินโลก    </p>
<p class="bodytextTH" id="4">7:4 เพราะว่าอีกเจ็ดวันเราจะบันดาลให้ฝนตกบนแผ่นดินโลกสี่สิบวันสี่สิบคืน และสิ่งที่มีชีวิตทั้ง     ปวงที่เราสร้างมานั้นเราจะทำลายเสียจากพื้นแผ่นดินโลก"    </p>
<p class="bodytextTH" id="5">7:5 โนอาห์ได้กระทำตามทุกสิ่งที่พระเยโฮวาห์ทรงบัญชาแก่ท่าน    </p>
<p class="bodytextTH" id="6">7:6 เมื่อน้ำท่วมบนแผ่นดินโลกโนอาห์มีอายุได้หกร้อยปี    </p>
<p class="bodytextTH" id="7">7:7 โนอาห์ทั้งบุตรชาย ภรรยาและบุตรสะใภ้ทั้งหลายจึงเข้าไปในนาวาเพราะเหตุน้ำท่วม    </p>
<p class="bodytextTH" id="8">7:8 สัตว์ทั้งปวงที่สะอาดและสัตว์ทั้งปวงที่ไม่สะอาดและฝูงนกและบรรดาสัตว์ที่เลื้อยคลานบน     แผ่นดินโลก    </p>
<p class="bodytextTH" id="9">7:9 ได้เข้าไปหาโนอาห์ในนาวาเป็นคู่ๆ ทั้งตัวผู้และตัวเมีย ตามที่พระเจ้าได้ทรงบัญชาไว้แก่โนอาห์    </p>
<p class="bodytextTH" id="10">7:10 ต่อมาอีกเจ็ดวันน้ำก็ท่วมบนแผ่นดินโลก    </p>
<p class="bodytextTH" id="11">7:11 เมื่อโนอาห์มีชีวิตอยู่ได้หกร้อยปี ในเดือนที่สอง วันที่สิบเจ็ดของเดือนนั้น ในวันเดียวกัน     นั้นเอง น้ำพุทั้งหลายที่อยู่ที่ลึกใต้บาดาลก็พลุ่งขึ้นมา และช่องฟ้าก็เปิดออก    </p>
<p class="bodytextTH" id="12">7:12 ฝนตกบนแผ่นดินโลกสี่สิบวันสี่สิบคืน    </p>
<p class="bodytextTH" id="13">7:13 ในวันเดียวกันนั้นเองโนอาห์และบุตรชายของโนอาห์ คือเชม ฮาม และยาเฟท ภรรยา     ของโนอาห์ และบุตรสะใภ้ทั้งสามได้เข้าไปในนาวา    </p>
<p class="bodytextTH" id="14">7:14 เขาเหล่านั้นและสัตว์ป่าทั้งปวงตามชนิดของมัน และสัตว์ใช้งานทั้งปวงตามชนิดของมัน     และบรรดาสัตว์เลื้อยคลานที่คลานไปมาบนแผ่นดินโลกตามชนิดของมัน และนกทั้งปวงตามชนิด     ของมัน คือบรรดานกทุกชนิดที่มีลักษณะแตกต่างกัน    </p>
<p class="bodytextTH" id="15">7:15 สัตว์ทั้งปวงที่มีลมปราณแห่งชีวิตได้เข้าไปหาโนอาห์ในนาวาเป็นคู่ๆ    </p>
<p class="bodytextTH" id="16">7:16 สัตว์ทั้งปวงที่เข้าไปนั้นได้เข้าไปทั้งตัวผู้และตัวเมียตามที่พระเจ้าได้ทรงบัญชาแก่ท่าน     และพระเยโฮวาห์ทรงปิดประตูให้ท่าน</p>
<p class="bodytextTH" id="17">7:17 น้ำได้ท่วมแผ่นดินโลกสี่สิบวัน และน้ำก็ทวีมากขึ้นและหนุนนาวาให้สูงเหนือแผ่นดินโลก    </p>
<p class="bodytextTH" id="18">7:18 น้ำไหลเชี่ยวและทวีมากยิ่งขึ้นบนแผ่นดินโลก และนาวาลอยบนผิวน้ำ    </p>
<p class="bodytextTH" id="19">7:19 น้ำไหลเชี่ยวทวีมากยิ่งขึ้นบนแผ่นดินโลก และน้ำก็ท่วมภูเขาสูงทุกแห่งทั่วใต้ฟ้า    </p>
<p class="bodytextTH" id="20">7:20 น้ำไหลเชี่ยวท่วมเหนือภูเขาสิบห้าศอก    </p>
<p class="bodytextTH" id="21">7:21 บรรดาเนื้อหนังที่เคลื่อนไหวบนแผ่นดินโลก ทั้งนก สัตว์ใช้งาน สัตว์ป่า และสัตว์เลื้อย     คลานที่คลานไปมาบนแผ่นดินโลก และมนุษย์ทั้งปวงก็ตายสิ้น    </p>
<p class="bodytextTH" id="22">7:22 มนุษย์ทั้งปวงผู้ซึ่งมีลมปราณแห่งชีวิตเข้าออกทางจมูก สิ่งสารพัดที่อยู่บนบกตายสิ้น    </p>
<p class="bodytextTH" id="23">7:23 สิ่งที่มีชีวิตทั้งปวงที่อยู่บนพื้นแผ่นดินโลกถูกทำลาย ทั้งมนุษย์ สัตว์ใช้งาน สัตว์เลื้อยคลาน     และนกในอากาศ และทุกสิ่งถูกทำลายจากแผ่นดินโลก เหลืออยู่แต่โนอาห์และทุกสิ่งที่อยู่กับท่าน     ในนาวา    </p>
<p class="bodytextTH" id="24">7:24 น้ำไหลเชี่ยวบนแผ่นดินโลกเป็นเวลาหนึ่งร้อยห้าสิบวัน</p>

</body>
</html>