
<!DOCTYPE html> 
<html lang=”LA”>
  <head>
    <title> Bible Genesis :  Chapter 4 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Adam vero cognovit Evam uxo rem suam, quae concepit et peperit Cain     dicens: “Acquisivi virum per Dominum”.  </p>
<p class="bodytextLA" id="2">2. Rursusque peperit fratrem eius Abel. Et fuit Abel pastor ovium et     Cain agricola.  </p>
<p class="bodytextLA" id="3">3. Factum est autem post aliquot dies ut offerret Cain de fructibus     agri munus Domino.  </p>
<p class="bodytextLA" id="4">4. Abel quoque obtulit de primogenitis gregis sui et de adipibus eorum.     Et respexit Dominus ad Abel et ad munus eius,  </p>
<p class="bodytextLA" id="5">5. ad Cain vero et ad munus illius non respexit. Iratusque est Cain     vehementer, et concidit vultus eius.  </p>
<p class="bodytextLA" id="6">6. Dixitque Dominus ad eum: “Quare iratus es, et cur concidit facies tua?  </p>
<p class="bodytextLA" id="7">7. Nonne si bene egeris, vultum attolles? Sin autem male, in foribus     peccatum insidiabitur, et ad te erit appetitus eius, tu autem     dominaberis illius”.  </p>
<p class="bodytextLA" id="8">8. Dixitque Cain ad Abel fratrem suum: “Egrediamur foras”. Cumque     essent in agro, consurrexit Cain adversus Abel fratrem suum et     interfecit eum.  </p>
<p class="bodytextLA" id="9">9. Et ait Dominus ad Cain: “Ubi est Abel frater tuus?”. Qui respondit:     “Nescio. Num custos fratris mei sum ego?”.</p>
<p class="bodytextLA" id="10">10. Dixitque ad eum: “Quid fecisti? Vox sanguinis fratris tui clamat ad     me de agro.</p>
<p class="bodytextLA" id="11">11. Nunc igitur maledictus eris procul ab agro, qui aperuit os suum et     suscepit sanguinem fratris tui de manu tua!</p>
<p class="bodytextLA" id="12">12. Cum operatus fueris eum, amplius non dabit tibi fructus suos; vagus     et profugus eris super terram”.</p>
<p class="bodytextLA" id="13">13. Dixitque Cain ad Dominum: “Maior est poena mea quam ut portem eam.</p>
<p class="bodytextLA" id="14">14. Ecce eicis me hodie a facie agri, et a facie tua abscondar et ero     vagus et profugus in terra; omnis igitur, qui invenerit me, occidet me”.</p>
<p class="bodytextLA" id="15">15. Dixitque ei Dominus: “Nequaquam ita fiet, sed omnis qui occiderit     Cain, septuplum punietur!”. Posuitque Dominus Cain signum, ut non     eum interficeret omnis qui invenisset eum.</p>
<p class="bodytextLA" id="16">16. Egressusque Cain a facie Domini habitavit in terra Nod ad orientalem     plagam Eden.</p>
<p class="bodytextLA" id="17">17. Cognovit autem Cain uxorem suam, quae concepit et peperit Henoch. Et     aedificavit civitatem vocavitque nomen eius ex nomine filii sui Henoch.</p>
<p class="bodytextLA" id="18">18. Porro Henoch genuit Irad, et Irad genuit Maviael, et Maviael genuit     Mathusael, et Mathusael genuit Lamech.</p>
<p class="bodytextLA" id="19">19. Qui accepit uxores duas: nomen uni Ada et nomen alteri Sella.</p>
<p class="bodytextLA" id="20">20. Genuitque Ada Iabel, qui fuit pater habitantium in tentoriis atque     pastorum.</p>
<p class="bodytextLA" id="21">21. Et nomen fratris eius Iubal; ipse fuit pater omnium canentium     cithara et organo.</p>
<p class="bodytextLA" id="22">22. Sella quoque genuit Tubalcain, qui fuit malleator et faber in cuncta     opera aeris et ferri. Soror vero Tubalcain Noema.</p>
<p class="bodytextLA" id="23">23. Dixitque Lamech uxoribus suis: “Ada et Sella, audite vocem meam;     uxores Lamech, auscultate sermonem meum: occidi virum pro vulnere     meo et adulescentulum pro livore meo;</p>
<p class="bodytextLA" id="24">24. septuplum ultio dabitur de Cain, de Lamech vero septuagies septies”.</p>
<p class="bodytextLA" id="25">25. Cognovit quoque Adam uxorem suam, et peperit filium vocavitque nomen     eius Seth dicens: “Posuit mihi Deus semen aliud pro Abel, quem     occidit Cain”.</p>
<p class="bodytextLA" id="26">26. Sed et Seth natus est filius, quem vocavit Enos. Tunc coeperunt     invocare nomen Domini.</p>

</body>
</html>