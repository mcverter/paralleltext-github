
<!DOCTYPE html> 
<html lang=”LA”>
  <head>
    <title> Bible Genesis :  Chapter 14 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Factum est autem in illo tempore, ut Amraphel rex Sennaar et Arioch     rex Ellasar et Chodorlahomor rex Elam et Thadal rex gentium  </p>
<p class="bodytextLA" id="2">2. inirent bellum contra Bara regem Sodomae et contra Bersa regem     Gomorrae et contra Sennaab regem Adamae et contra Semeber regem     Seboim contraque regem Belae; ipsa est Segor.  </p>
<p class="bodytextLA" id="3">3. Omnes hi convenerunt in vallem Siddim, quae nunc est mare Salis.  </p>
<p class="bodytextLA" id="4">4. Duodecim annis servierant Chodorlahomor et tertio decimo anno     recesserunt ab eo.  </p>
<p class="bodytextLA" id="5">5. Igitur anno quarto decimo venit Chodorlahomor et reges, qui erant     cum eo, percusseruntque Raphaim in Astharothcarnaim et Zuzim in Ham     et Emim in Savecariathaim  </p>
<p class="bodytextLA" id="6">6. et Chorraeos in montibus Seir usque ad Elpharan, quae est in deserto.  </p>
<p class="bodytextLA" id="7">7. Reversique sunt et venerunt ad fontem Mesphat; ipsa est Cades. Et     percusserunt omnem regionem Amalecitarum et etiam Amorraeum, qui     habitabat in Asasonthamar.  </p>
<p class="bodytextLA" id="8">8. Et egressi sunt rex Sodomae et rex Gomorrae rexque Adamae et rex     Seboim necnon et rex Belae, quae est Segor; et direxerunt contra eos     aciem in valle Siddim,  </p>
<p class="bodytextLA" id="9">9. scilicet adversus Chodorlahomor regem Elam et Thadal regem gentium     et Amraphel regem Sennaar et Arioch regem Ellasar: quattuor reges     adversus quinque.</p>
<p class="bodytextLA" id="10">10. Vallis autem Siddim habebat puteos multos bituminis. Itaque rex     Sodomae et Gomorrae terga verterunt cecideruntque illuc; et, qui     remanserant, fugerunt ad montem.</p>
<p class="bodytextLA" id="11">11. Tulerunt autem omnem substantiam Sodomae et Gomorrae et universa,     quae ad cibum pertinent, et abierunt;</p>
<p class="bodytextLA" id="12">12. ceperunt et Lot et substantiam eius, filium fratris Abram, qui     habitabat in Sodoma.</p>
<p class="bodytextLA" id="13">13. Et ecce unus, qui evaserat, nuntiavit Abram Hebraeo, qui habitabat     iuxta Quercus Mambre Amorraei fratris Eschol et fratris Aner; hi     enim pepigerant foedus cum Abram.</p>
<p class="bodytextLA" id="14">14. Quod cum audisset Abram, captum videlicet Lot fratrem suum,     numeravit expeditos vernaculos suos trecentos decem et octo et     persecutus est usque Dan;</p>
<p class="bodytextLA" id="15">15. et, divisis sociis, irruit super eos nocte percussitque eos et     persecutus est eos usque Hoba, quae est ad laevam Damasci;</p>
<p class="bodytextLA" id="16">16. reduxitque omnem substantiam, necnon et Lot fratrem suum cum     substantia illius, mulieres quoque et populum.</p>
<p class="bodytextLA" id="17">17. Egressus est autem rex Sodomae in occursum eius, postquam reversus     est a caede Chodorlahomor et regum, qui cum eo erant, in vallem     Save, quae est vallis Regis.</p>
<p class="bodytextLA" id="18">18. At vero Melchisedech rex Salem proferens panem et vinum ­ erat enim     sacerdos Dei altissimi ­ </p>
<p class="bodytextLA" id="19">19 benedixit ei et ait: “Benedictus Abram a     Deo excelso, qui creavit caelum et terram</p>
<p class="bodytextLA" id="20">19. et benedictus Deus excelsus, qui tradidit hostes tuos in manus     tuas”. Et dedit ei decimas ex omnibus.</p>
<p class="bodytextLA" id="21">20. Dixit autem rex Sodomae ad Abram: “Da mihi animas; substantiam tolle     tibi”.</p>
<p class="bodytextLA" id="22">21. Qui respondit ei: “Levo manum meam ad Dominum, Deum excelsum,     creatorem caeli et terrae,</p>
<p class="bodytextLA" id="23">22. a filo subteminis usque ad corrigiam caligae non accipiam ex     omnibus, quae tua sunt, ne dicas: "Ego ditavi Abram";</p>
<p class="bodytextLA" id="24">23. exceptis his, quae comederunt iuvenes, et partibus virorum, qui     venerunt mecum, Aner, Eschol et Mambre: isti accipient partes suas”.</p>

</body>
</html>