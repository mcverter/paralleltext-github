
<!DOCTYPE html> 
<html lang=”LA”>
  <head>
    <title> Bible Genesis :  Chapter 33 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Elevans autem Iacob oculos suos vidit venientem Esau et cum eo     quadringentos viros; divisitque filios Liae et Rachel ambarumque     famularum.  </p>
<p class="bodytextLA" id="2">2. Et posuit utramque ancillam et liberos earum in principio, Liam vero     et filios eius in secundo loco, Rachel autem et Ioseph novissimos.  </p>
<p class="bodytextLA" id="3">3. Et ipse praegrediens adoravit pronus in terram septies, donec     appropinquaret ad fratrem suum.  </p>
<p class="bodytextLA" id="4">4. Currens itaque Esau obviam fratri suo amplexatus est eum;     stringensque collum eius osculatus est eum, et fleverunt.  </p>
<p class="bodytextLA" id="5">5. Levatisque oculis, vidit mulieres et liberos earum et ait: “ Qui     sunt isti tibi? ”. Respondit: “ Liberi sunt, quos donavit mihi Deus     servo tuo ”.  </p>
<p class="bodytextLA" id="6">6. Et appropinquantes ancillae et filii earum incurvati sunt.  </p>
<p class="bodytextLA" id="7">7. Accessit quoque Lia cum liberis suis et, cum similiter adorassent,     extremi Ioseph et Rachel adoraverunt.  </p>
<p class="bodytextLA" id="8">8. “ Quaenam sunt, inquit, istae turmae, quas obvias habui? ”.     Respondit: “ Ut invenirem gratiam coram domino meo ”.  </p>
<p class="bodytextLA" id="9">9. At ille: “ Habeo, ait, plurima, frater mi; sint tua tibi ”.</p>
<p class="bodytextLA" id="10">10. Dixit Iacob: “ Noli ita, obsecro; sed, si inveni gratiam in oculis     tuis, accipe munusculum de manibus meis; sic enim vidi faciem tuam     quasi viderim vultum Dei, et mihi propitius fuisti.</p>
<p class="bodytextLA" id="11">11. Suscipe, quaeso, benedictionem, quae allata est tibi; quia Deus     misertus est mihi, et habeo omnia ”. Et, cum compelleret illum, suscepit</p>
<p class="bodytextLA" id="12">12. et ait: “ Gradiamur simul, eroque socius itineris tui ”.</p>
<p class="bodytextLA" id="13">13. Dixit Iacob: “ Nosti, domine mi, quod parvulos habeam teneros et     oves et boves fetas mecum; quas si plus in ambulando fecero laborare     vel una die, morientur cuncti greges.</p>
<p class="bodytextLA" id="14">14. Praecedat dominus meus ante servum suum; et ego sequar paulatim     secundum gressum pecorum ante me et secundum gressum parvulorum,     donec veniam ad dominum meum in Seir ”.</p>
<p class="bodytextLA" id="15">15. Respondit Esau: “ Oro te, ut de populo, qui mecum est, saltem socii     remaneant viae tuae”. “ Non est, inquit, necesse; hoc uno indigeo,     ut inveniam gratiam in conspectu domini mei ”.</p>
<p class="bodytextLA" id="16">16. Reversus est itaque illo die Esau itinere suo in Seir.</p>
<p class="bodytextLA" id="17">17. Et Iacob venit in Succoth, ubi, aedificata sibi domo et fixis     tentoriis pro gregibus suis, appellavit nomen loci illius Succoth     (id est Tabernacula).</p>
<p class="bodytextLA" id="18">18. Transivitque Iacob incolumis ad urbem Sichem, quae est in terra     Chanaan, cum veniret de Paddanaram; et habitavit iuxta oppidum.</p>
<p class="bodytextLA" id="19">19. Emitque partem agri, in qua fixerat tabernaculum suum, a filiis     Hemmor patris Sichem centum argenteis.</p>
<p class="bodytextLA" id="20">20. Et erexit ibi altare et vocavit illud: “ Deus est Deus Israel ”.</p>

</body>
</html>