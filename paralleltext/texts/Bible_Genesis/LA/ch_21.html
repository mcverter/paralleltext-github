
<!DOCTYPE html> 
<html lang=”LA”>
  <head>
    <title> Bible Genesis :  Chapter 21 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Visitavit autem Dominus Saram, sicut promiserat, et implevit Sarae,     quae locutus est;  </p>
<p class="bodytextLA" id="2">2. concepitque et peperit Abrahae filium in senectute eius tempore, quo     praedixerat ei Deus.  </p>
<p class="bodytextLA" id="3">3. Vocavitque Abraham nomen filii sui, quem genuit ei Sara, Isaac  </p>
<p class="bodytextLA" id="4">4. et circumcidit eum octavo die, sicut praeceperat ei Deus.  </p>
<p class="bodytextLA" id="5">5. Cum Abraham centum esset annorum, natus est ei Isaac filius eius.  </p>
<p class="bodytextLA" id="6">6. Dixitque Sara: “Risum fecit mihi Deus; quicumque audierit,     corridebit mihi ?.  </p>
<p class="bodytextLA" id="7">7. Rursumque ait: ? Quis auditurum crederet Abraham quod Sara lactaret     filios, quia peperit ei filium iam seni?”.  </p>
<p class="bodytextLA" id="8">8. Crevit igitur puer et ablactatus est. Fecitque Abraham grande     convivium in die ablactationis eius.  </p>
<p class="bodytextLA" id="9">9. Cumque vidisset Sara filium Agar Aegyptiae iocantem cum Isaac filio     suo, dixit ad Abraham:</p>
<p class="bodytextLA" id="10">10. “Eice ancillam hanc et filium eius; non enim erit heres filius     ancillae cum filio meo Isaac”.</p>
<p class="bodytextLA" id="11">11. Dure accepit hoc Abraham propter filium suum.</p>
<p class="bodytextLA" id="12">12. Cui dixit Deus: “Non tibi videatur asperum super puero et super     ancilla tua; omnia, quae dixerit tibi Sara, audi vocem eius, quia in     Isaac vocabitur tibi semen.</p>
<p class="bodytextLA" id="13">13. Sed et filium ancillae faciam in gentem magnam, quia semen tuum est”.</p>
<p class="bodytextLA" id="14">14. Surrexit itaque Abraham mane et tollens panem et utrem aquae     imposuit scapulae eius tradiditque puerum et dimisit eam. Quae cum     abisset, errabat in deserto Bersabee.</p>
<p class="bodytextLA" id="15">15. Cumque consumpta esset aqua in utre, abiecit puerum subter unum arbustum</p>
<p class="bodytextLA" id="16">16. et abiit; seditque e regione procul, quantum potest arcus iacere.     Dixit enim: “Non videbo morientem puerum”. Et sedens contra levavit     vocem suam et flevit.</p>
<p class="bodytextLA" id="17">17. Exaudivit autem Deus vocem pueri; vocavitque angelus Dei Agar de     caelo dicens: “Quid tibi, Agar? Noli timere; exaudivit enim Deus     vocem pueri de loco, in quo est.</p>
<p class="bodytextLA" id="18">18. Surge, tolle puerum et tene illum manu tua, quia in gentem magnam     faciam eum”.</p>
<p class="bodytextLA" id="19">19. Aperuitque Deus oculos eius; quae videns puteum aquae abiit et     implevit utrem deditque puero bibere.</p>
<p class="bodytextLA" id="20">20. Et fuit Deus cum eo; qui crevit et moratus est in solitudine     factusque est iuvenis sagittarius.</p>
<p class="bodytextLA" id="21">21. Habitavitque in deserto Pharan; et accepit illi mater sua uxorem de     terra Aegypti.</p>
<p class="bodytextLA" id="22">22. Eodem tempore dixit Abimelech et Phicol princeps exercitus eius ad     Abraham: “Deus tecum est in universis, quae agis.</p>
<p class="bodytextLA" id="23">23. Iura ergo per Deum, ne noceas mihi et posteris meis stirpique meae;     sed iuxta fidem, quam feci tibi, facies mihi et terrae, in qua     versatus es advena”.</p>
<p class="bodytextLA" id="24">24. Dixitque Abraham: “Ego iurabo”.</p>
<p class="bodytextLA" id="25">25. Et increpavit Abraham Abimelech propter puteum aquae, quem vi     abstulerant servi eius.</p>
<p class="bodytextLA" id="26">26. Responditque Abimelech: “Nescivi quis fecerit hanc rem; sed et tu     non indicasti mihi, et ego non audivi praeter hodie”.</p>
<p class="bodytextLA" id="27">27. Tulit itaque Abraham oves et boves et dedit Abimelech;     percusseruntque ambo foedus.</p>
<p class="bodytextLA" id="28">28. Et statuit Abraham septem agnas gregis seorsum.</p>
<p class="bodytextLA" id="29">29. Cui dixit Abimelech: “Quid sibi volunt septem agnae istae, quas     stare fecisti seorsum?”.</p>
<p class="bodytextLA" id="30">30. At ille: “Septem, inquit, agnas accipies de manu mea, ut sint in     testimonium mihi, quoniam ego fodi puteum istum”.</p>
<p class="bodytextLA" id="31">31. Idcirco vocatus est locus ille Bersabee, quia ibi uterque iuraverunt.</p>
<p class="bodytextLA" id="32">32. Et inierunt foedus in Bersabee.</p>
<p class="bodytextLA" id="33">33. Surrexit autem Abimelech et Phicol princeps militiae eius reversique     sunt in terram Philisthim. Abraham vero plantavit nemus in Bersabee     et invocavit ibi nomen Domini, Dei aeterni. </p>
<p class="bodytextLA" id="34">34 Et fuit colonus in     terra Philisthim diebus multis.</p>

</body>
</html>