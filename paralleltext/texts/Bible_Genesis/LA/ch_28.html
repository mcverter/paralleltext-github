
<!DOCTYPE html> 
<html lang=”LA”>
  <head>
    <title> Bible Genesis :  Chapter 28 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Vocavit itaque Isaac Iacob et benedixit eum praecepit que ei dicens:     “ Noli accipere coniugem de filiabus Chanaan;  </p>
<p class="bodytextLA" id="2">2. surge, vade in Paddanaram ad domum Bathuel patris matris tuae et     accipe tibi inde uxorem de filiabus Laban avunculi tui.  </p>
<p class="bodytextLA" id="3">3. Deus autem omnipotens benedicat tibi et crescere te faciat atque     multiplicet, ut sis in multitudinem populorum;  </p>
<p class="bodytextLA" id="4">4. et det tibi benedictiones Abraham tibi et semini tuo tecum, ut     possideas terram peregrinationis tuae, quam pollicitus est Deus avo     tuo ”.  </p>
<p class="bodytextLA" id="5">5. Cumque dimisisset eum Isaac, profectus est in Paddanaram ad Laban     filium Bathuel Aramaei fratrem Rebeccae matris Iacob et Esau.  </p>
<p class="bodytextLA" id="6">6. Videns autem Esau quod benedixisset pater suus Iacob et misisset eum     in Paddanaram, ut inde uxorem duceret, et quod post benedictionem     praecepisset ei dicens: “ Non accipies uxorem de filiabus Chanaan ”,  </p>
<p class="bodytextLA" id="7">7. quodque oboediens Iacob parentibus suis isset in Paddanaram;  </p>
<p class="bodytextLA" id="8">8. probans quoque quod non libenter aspiceret filias Chanaan pater suus,  </p>
<p class="bodytextLA" id="9">9. ivit ad Ismaelem et duxit uxorem, absque iis, quas habebat, Mahalath     filiam Ismael filii Abraham sororem Nabaioth.</p>
<p class="bodytextLA" id="10">10. Igitur egressus Iacob de Bersabee pergebat Charran.</p>
<p class="bodytextLA" id="11">11. Cumque venisset ad quendam locum et vellet in eo requiescere post     solis occubitum, tulit de lapidibus, qui iacebant, et supponens     capiti suo dormivit in eodem loco.</p>
<p class="bodytextLA" id="12">12. Viditque in somnio scalam stantem super terram et cacumen illius     tangens caelum, angelos quoque Dei ascendentes et descendentes per eam</p>
<p class="bodytextLA" id="13">13. et Dominum innixum scalae dicentem sibi: “ Ego sum Dominus, Deus     Abraham patris tui et Deus Isaac. Terram, in qua dormis, tibi dabo     et semini tuo.</p>
<p class="bodytextLA" id="14">14. Eritque semen tuum quasi pulvis terrae; dilataberis ad occidentem et     orientem et septentrionem et meridiem; et benedicentur in te et in     semine tuo cunctae tribus terrae.</p>
<p class="bodytextLA" id="15">15. Et ecce, ego tecum sum et custodiam te, quocumque perrexeris, et     reducam te in terram hanc; nec dimittam te, nisi complevero quae     dixi tibi ”.</p>
<p class="bodytextLA" id="16">16. Cumque evigilasset Iacob de somno, ait: “ Vere Dominus est in loco     isto, et ego nesciebam ”.</p>
<p class="bodytextLA" id="17">17. Pavensque: “ Quam terribilis est, inquit, locus iste! Non est hic     aliud nisi domus Dei et porta caeli ”.</p>
<p class="bodytextLA" id="18">18. Surgens ergo Iacob mane tulit lapidem, quem supposuerat capiti suo,     et erexit in titulum fundens oleum desuper.</p>
<p class="bodytextLA" id="19">19. Appellavitque nomen loci illius Bethel; prius autem urbs vocabatur Luza.</p>
<p class="bodytextLA" id="20">20. Vovit Iacob etiam votum dicens: “ Si fuerit Deus mecum et     custodierit me in via hac, per quam ambulo, et dederit mihi panem ad     vescendum et vestimentum ad induendum,</p>
<p class="bodytextLA" id="21">21. reversusque fuero prospere ad domum patris mei, erit mihi Dominus in     Deum,</p>
<p class="bodytextLA" id="22">22. et lapis iste, quem erexi in titulum, erit domus Dei; cunctorumque,     quae dederis mihi, decimas offeram tibi ”.</p>

</body>
</html>