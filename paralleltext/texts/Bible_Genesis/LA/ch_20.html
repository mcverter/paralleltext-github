
<!DOCTYPE html> 
<html lang=”LA”>
  <head>
    <title> Bible Genesis :  Chapter 20 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Profectus inde Abraham in terram Nageb, habitavit in ter Cades et     Sur et peregrinatus est in Geraris.  </p>
<p class="bodytextLA" id="2">2. Dixitque de Sara uxore sua: “Soror mea est”. Misit ergo Abimelech     rex Gerarae et tulit eam.  </p>
<p class="bodytextLA" id="3">3. Venit autem Deus ad Abimelech per somnium nocte et ait illi: “En     morieris propter mulierem, quam tulisti; habet enim virum”.  </p>
<p class="bodytextLA" id="4">4. Abimelech vero non tetigerat eam. Et ait: “Domine, num gentem etiam     iustam interficies?  </p>
<p class="bodytextLA" id="5">5. Nonne ipse dixit mihi: "Soror mea est", et ipsa quoque ait: "Frater     meus est"? In simplicitate cordis mei et munditia manuum mearum feci     hoc”.  </p>
<p class="bodytextLA" id="6">6. Dixitque ad eum Deus per somnium: “Et ego scio quod simplici corde     feceris; et ideo custodivi te, ne peccares in me, et non dimisi, ut     tangeres eam.  </p>
<p class="bodytextLA" id="7">7. Nunc igitur redde viro suo uxorem, quia propheta est; et orabit pro     te, et vives. Si autem nolueris reddere, scito quod morte morieris     tu et omnia, quae tua sunt”.  </p>
<p class="bodytextLA" id="8">8. Statimque de nocte consurgens Abimelech vocavit omnes servos suos et     locutus est universa verba haec in auribus eorum; timueruntque viri     valde.  </p>
<p class="bodytextLA" id="9">9. Vocavit autem Abimelech etiam Abraham et dixit ei: “Quid fecisti     nobis? Quid peccavi in te, quia induxisti super me et super regnum     meum peccatum grande? Quae non debuisti facere, fecisti mihi”.</p>
<p class="bodytextLA" id="10">10. Rursusque ait: “Quid vidisti, ut hoc faceres?”.</p>
<p class="bodytextLA" id="11">11. Respondit Abraham: “ Cogitavi mecum: Certe non est timor Dei in loco     isto, et interficient me propter uxorem meam.</p>
<p class="bodytextLA" id="12">12. Alias autem et vere soror mea est, filia patris mei et non filia     matris meae, et duxi eam in uxorem.</p>
<p class="bodytextLA" id="13">13. Cum autem vagari me faceret Deus de domo patris mei, dixi ad eam:     Hanc misericordiam facies mecum: in omni loco, ad quem ingrediemur,     dices quod frater tuus sim ”.</p>
<p class="bodytextLA" id="14">14. Tulit igitur Abimelech oves et boves et servos et ancillas et dedit     Abraham; reddiditque illi Saram uxorem suam</p>
<p class="bodytextLA" id="15">15. et ait: “Ecce terra mea coram te; ubicumque tibi placuerit, habita”.</p>
<p class="bodytextLA" id="16">16. Sarae autem dixit: “Ecce mille argenteos dedi fratri tuo; ecce hoc     erit tibi in velamen oculorum ad omnes, qui tecum sunt, et apud     omnes iustificaberis”.</p>
<p class="bodytextLA" id="17">17. Orante autem Abraham, sanavit Deus Abimelech et uxorem ancillasque     eius et pepererunt;</p>
<p class="bodytextLA" id="18">18. concluserat enim Dominus omnem vulvam domus Abimelech propter Saram     uxorem Abraham.</p>

</body>
</html>