
<!DOCTYPE html> 
<html lang=”LA”>
  <head>
    <title> Bible Genesis :  Chapter 23 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Vixit autem Sara centum viginti septem annis  </p>
<p class="bodytextLA" id="2">2. et mortua est in Cariatharbe, quae est Hebron, in terra Chanaan;     venitque Abraham, ut plangeret et fleret eam.  </p>
<p class="bodytextLA" id="3">3. Cumque surrexisset ab officio funeris, locutus est ad filios Heth     dicens:  </p>
<p class="bodytextLA" id="4">4. “Advena sum et inquilinus apud vos; date mihi possessionem sepulcri     vobiscum, ut sepeliam mortuum meum”.  </p>
<p class="bodytextLA" id="5">5. Responderunt filii Heth dicentes:  </p>
<p class="bodytextLA" id="6">6. “Audi nos, domine, princeps Dei es apud nos: in nobilissimo     sepulcrorum nostrorum sepeli mortuum tuum; nullusque te prohibebit,     quin in sepulcro eius sepelias mortuum tuum”.  </p>
<p class="bodytextLA" id="7">7. Surrexit Abraham et adoravit populum terrae, filios videlicet Heth,  </p>
<p class="bodytextLA" id="8">8. dixitque ad eos: “Si placet animae vestrae, ut sepeliam mortuum     meum, audite me et intercedite pro me apud Ephron filium Seor,  </p>
<p class="bodytextLA" id="9">9. ut det mihi speluncam Machpela, quam habet in extrema parte agri     sui. Pecunia digna tradat eam mihi coram vobis in possessionem     sepulcri”.</p>
<p class="bodytextLA" id="10">10. Sedebat autem Ephron in medio filiorum Heth. Responditque Ephron     Hetthaeus ad Abraham, filiis Heth audientibus cunctis, qui     ingrediebantur portam civitatis illius, dicens:</p>
<p class="bodytextLA" id="11">11. “Nequaquam ita fiat, domine mi, ausculta me. Agrum do tibi et     speluncam, quae in eo est, praesentibus filiis populi mei; sepeli     mortuum tuum”.</p>
<p class="bodytextLA" id="12">12. Adoravit Abraham coram populo terrae</p>
<p class="bodytextLA" id="13">13. et locutus est ad Ephron, audiente populo terrae: “Quaeso, ut audias     me. Dabo pecuniam pro agro; suscipe eam, et sic sepeliam mortuum     meum in eo”.</p>
<p class="bodytextLA" id="14">14. Respondit Ephron ad Abraham dicens ei:</p>
<p class="bodytextLA" id="15">15. “Domine mi, audi me. Terra quadringentorum siclorum argenti inter me     et te quid est hoc? Sepeli mortuum tuum”.</p>
<p class="bodytextLA" id="16">16. Auscultavit Abraham Ephron et appendit pecuniam, quam Ephron     postulaverat, audientibus filiis Heth, quadringentos siclos argenti,     sicut mos erat apud negotiatores.</p>
<p class="bodytextLA" id="17">17. Confirmatusque est ager Ephronis, qui erat in Machpela respiciens     Mambre, tam ipse quam spelunca in eo et omnes arbores eius in     cunctis terminis eius per circuitum,</p>
<p class="bodytextLA" id="18">18. Abrahae in possessionem, videntibus filiis Heth cunctis, qui     intrabant portam civitatis illius.</p>
<p class="bodytextLA" id="19">19. Deinde sepelivit Abraham Saram uxorem suam in spelunca agri     Machpela, qui respiciebat Mambre ­ haec est Hebron ­ in terra Chanaan.</p>
<p class="bodytextLA" id="20">20. Et confirmatus est ager et antrum, quod erat in eo, Abrahae in     possessionem sepulcri a filiis Heth.</p>

</body>
</html>