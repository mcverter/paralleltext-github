
<!DOCTYPE html> 
<html lang=”LA”>
  <head>
    <title> Bible Genesis :  Chapter 10 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Hae sunt generationes filio rum Noe, Sem, Cham et Ia pheth; natique     sunt eis filii post diluvium.  </p>
<p class="bodytextLA" id="2">2. Filii Iapheth: Gomer et Magog et Madai et Iavan et Thubal et Mosoch     et Thiras.  </p>
<p class="bodytextLA" id="3">3. Porro filii Gomer: Aschenez et Riphath et Thogorma.  </p>
<p class="bodytextLA" id="4">4. Filii autem Iavan: Elisa et Tharsis, Cetthim et Rodanim.  </p>
<p class="bodytextLA" id="5">5. Ab his divisae sunt insulae gentium in regionibus suis, unusquisque     secundum linguam suam et familias suas in nationibus suis.  </p>
<p class="bodytextLA" id="6">6. Filii autem Cham: Chus et Mesraim et Phut et Chanaan.  </p>
<p class="bodytextLA" id="7">7. Filii Chus: Saba et Hevila et Sabatha et Regma et Sabathacha. Filii     Regma: Saba et Dedan.  </p>
<p class="bodytextLA" id="8">8. Porro Chus genuit Nemrod: ipse coepit esse potens in terra  </p>
<p class="bodytextLA" id="9">9. et erat robustus venator coram Domino. Ob hoc exivit proverbium:     “Quasi Nemrod robustus venator coram Domino”.</p>
<p class="bodytextLA" id="10">10. Fuit autem principium regni eius Babylon et Arach et Achad et     Chalanne in terra Sennaar.</p>
<p class="bodytextLA" id="11">11. De terra illa egressus est in Assyriam et aedificavit Nineven et     Rohobothir et Chale,</p>
<p class="bodytextLA" id="12">12. Resen quoque inter Nineven et Chale; haec est civitas magna.</p>
<p class="bodytextLA" id="13">13. At vero Mesraim genuit Ludim et Anamim et Laabim, Nephthuim</p>
<p class="bodytextLA" id="14">14. et Phetrusim et Chasluim et Caphtorim, de quibus egressi sunt     Philisthim.</p>
<p class="bodytextLA" id="15">15. Chanaan autem genuit Sidonem primogenitum suum, Hetthaeum</p>
<p class="bodytextLA" id="16">16. et Iebusaeum et Amorraeum, Gergesaeum,</p>
<p class="bodytextLA" id="17">17. Hevaeum et Aracaeum, Sinaeum</p>
<p class="bodytextLA" id="18">18. et Aradium, Samaraeum et Emathaeum; et post haec disseminati sunt     populi Chananaeorum.</p>
<p class="bodytextLA" id="19">19. Factique sunt termini Chanaan venientibus a Sidone Geraram usque     Gazam, donec ingrediaris Sodomam et Gomorram et Adamam et Seboim     usque Lesa.</p>
<p class="bodytextLA" id="20">20. Hi sunt filii Cham in cognationibus et linguis terrisque et gentibus     suis.</p>
<p class="bodytextLA" id="21">21. De Sem quoque nati sunt, patre omnium filiorum Heber, fratre Iapheth     maiore.</p>
<p class="bodytextLA" id="22">22. Filii Sem: Elam et Assur et Arphaxad et Lud et Aram.</p>
<p class="bodytextLA" id="23">23. Filii Aram: Us et Hul et Gether et Mes.</p>
<p class="bodytextLA" id="24">24. At vero Arphaxad genuit Sala, de quo ortus est Heber.</p>
<p class="bodytextLA" id="25">25. Natique sunt Heber filii duo: nomen uni Phaleg, eo quod in diebus     eius divisa sit terra, et nomen fratris eius Iectan.</p>
<p class="bodytextLA" id="26">26. Qui Iectan genuit Elmodad et Saleph et Asarmoth, Iare</p>
<p class="bodytextLA" id="27">27. et Adoram et Uzal et Decla</p>
<p class="bodytextLA" id="28">28. et Ebal et Abimael, Saba</p>
<p class="bodytextLA" id="29">29. et Ophir et Hevila et Iobab. Omnes isti filii Iectan;</p>
<p class="bodytextLA" id="30">30. et facta est habitatio eorum de Messa pergentibus usque Sephar     montem orientalem.</p>
<p class="bodytextLA" id="31">31. Isti filii Sem secundum cognationes et linguas et regiones in     gentibus suis.</p>
<p class="bodytextLA" id="32">32. Hae familiae filiorum Noe iuxta generationes et nationes suas. Ab     his divisae sunt gentes in terra post diluvium.</p>

</body>
</html>