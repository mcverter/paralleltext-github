
<!DOCTYPE html> 
<html lang=”LA”>
  <head>
    <title> Bible Genesis :  Chapter 29 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Profectus ergo Iacob venit in terram orientalium.  </p>
<p class="bodytextLA" id="2">2. Et vidit puteum in agro, tres quoque greges ovium accubantes iuxta     eum; nam ex illo adaquabantur pecora, et os eius grandi lapide     claudebatur.  </p>
<p class="bodytextLA" id="3">3. Morisque erat, ut, cunctis ovibus congregatis, devolverent lapidem     et, refectis gregibus, rursum super os putei ponerent.  </p>
<p class="bodytextLA" id="4">4. Dixitque ad pastores: “ Fratres, unde estis? ”. Qui responderunt: “     De Charran ”.  </p>
<p class="bodytextLA" id="5">5. Quos interrogans: “ Numquid, ait, nostis Laban filium Nachor? ”.     Dixerunt: “ Novimus ”.  </p>
<p class="bodytextLA" id="6">6. “ Sanusne est? ”, inquit. “ Valet, inquiunt, et ecce Rachel filia     eius venit cum grege ”.  </p>
<p class="bodytextLA" id="7">7. Dixitque: “ Adhuc multum diei superest, nec est tempus, ut     congregentur greges; date potum ovibus et sic ad pastum eas reducite ”.  </p>
<p class="bodytextLA" id="8">8. Qui responderunt: “ Non possumus, donec omnia pecora congregentur et     amoveamus lapidem de ore putei, ut adaquemus greges ”.  </p>
<p class="bodytextLA" id="9">9. Adhuc loquebatur cum eis, et ecce Rachel veniebat cum ovibus patris     sui; nam gregem ipsa pascebat.</p>
<p class="bodytextLA" id="10">10. Cum vidisset Iacob Rachel filiam Laban avunculi sui ovesque Laban     avunculi sui, accedens amovit lapidem de ore putei</p>
<p class="bodytextLA" id="11">11. et adaquavit gregem Laban avunculi sui. Tunc Iacob osculatus est     Rachel et elevata voce flevit;</p>
<p class="bodytextLA" id="12">12. et indicavit ei quod frater esset patris eius et filius Rebeccae. At     illa festinans nuntiavit patri suo.</p>
<p class="bodytextLA" id="13">13. Qui cum audisset venisse Iacob filium sororis suae, cucurrit obviam     ei; complexusque eum et in oscula ruens duxit in domum suam. Auditis     autem omnibus, quae evenerant,</p>
<p class="bodytextLA" id="14">14. respondit: “ Vere os meum es et caro mea! ”.</p>
<p class="bodytextLA" id="15">Et, postquam Iacob habitavit apud eum per dies mensis unius,</p>
<p class="bodytextLA" id="16">1. dixit ei Laban: “ Num, quia frater meus es, gratis servies mihi? Dic     quid mercedis accipias ”.  </p>
<p class="bodytextLA" id="17">2. Habebat vero filias duas: nomen maioris Lia, minor vero appellabatur     Rachel;  </p>
<p class="bodytextLA" id="18">3. sed Lia lippis erat oculis, Rachel decora et venusto aspectu.  </p>
<p class="bodytextLA" id="19">4. Quam diligens Iacob ait: “ Serviam tibi pro Rachel filia tua minore     septem annis ”.  </p>
<p class="bodytextLA" id="20">5. Respondit Laban: “ Melius est, ut tibi eam dem quam alteri viro;     mane apud me ”.  </p>
<p class="bodytextLA" id="21">6. Servivit igitur Iacob pro Rachel septem annis, et videbantur illi     pauci dies prae amoris magnitudine.  </p>
<p class="bodytextLA" id="22">7. Dixitque ad Laban: “ Da mihi uxorem meam, quia iam tempus expletum     est, ut ingrediar ad eam ”.  </p>
<p class="bodytextLA" id="23">8. Qui, vocatis omnibus viris loci ad convivium, fecit nuptias.  </p>
<p class="bodytextLA" id="24">9. Et vespere sumpsit Liam filiam suam et introduxit ad eum, et venit     ad eam.</p>
<p class="bodytextLA" id="25">10. Et dedit Laban ancillam filiae Zelpham nomine. Facto mane, vidit, et     ecce erat Lia.</p>
<p class="bodytextLA" id="26">11. Et dixit ad socerum suum: “ Quid hoc fecisti mihi? Nonne pro Rachel     servivi tibi? Quare imposuisti mihi? ”.</p>
<p class="bodytextLA" id="27">12. Respondit Laban: “ Non est in loco nostro consuetudinis, ut minorem     ante maiorem tradamus ad nuptias.</p>
<p class="bodytextLA" id="28">13. Imple hebdomadam hanc, et alteram quoque dabo tibi pro opere, quo     serviturus es mihi septem annis aliis ”.</p>
<p class="bodytextLA" id="29">14. Acquievit placito et, hebdomada transacta, dedit ei Laban filiam     suam Rachel uxorem,</p>
<p class="bodytextLA" id="30">15. cui servam Bilham tradidit.</p>
<p class="bodytextLA" id="31">16. Et ingressus etiam ad Rachel amavit eam plus quam Liam serviens apud     eum septem annis aliis.</p>
<p class="bodytextLA" id="32">17. Videns autem Dominus quod despiceret Liam, aperuit vulvam eius,     Rachel sterili permanente.</p>
<p class="bodytextLA" id="33">18. Et concepit Lia et genuit filium vocavitque nomen eius Ruben dicens:     “ Vidit Dominus humilitatem meam; nunc amabit me vir meus ”.</p>
<p class="bodytextLA" id="34">19. Rursumque concepit et peperit filium et ait: “ Quoniam audivit me     Dominus haberi contemptui, dedit etiam istum mihi ”; vocavitque     nomen illius Simeon.</p>
<p class="bodytextLA" id="35">20. Concepit tertio et genuit alium filium dixitque: “ Nunc quoque     copulabitur mihi maritus meus, eo quod pepererim ei tres filios ”;     et idcirco appellavit nomen eius Levi.</p>
<p class="bodytextLA" id="36">21. Quarto concepit et peperit filium et ait: “ Modo confitebor Domino     ”; et ob hoc vocavit eum Iudam. Cessavitque parere.</p>

</body>
</html>