
<!DOCTYPE html> 
<html lang=”LA”>
  <head>
    <title> Bible Genesis :  Chapter 41 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Post duos annos vidit pharao somnium. Putabat se stare super fluvium,  </p>
<p class="bodytextLA" id="2">2. de quo ascendebant septem boves pulchrae et crassae et pascebantur     in locis palustribus.  </p>
<p class="bodytextLA" id="3">3. Aliae quoque septem emergebant post illas de flumine foedae     confectaeque macie et stabant in ipsa amnis ripa;  </p>
<p class="bodytextLA" id="4">4. devoraveruntque septem boves pulchras et crassas. Expergefactus pharao  </p>
<p class="bodytextLA" id="5">5. rursum dormivit et vidit alterum somnium. Septem spicae pullulabant     in culmo uno plenae atque formosae.  </p>
<p class="bodytextLA" id="6">6. Aliae quoque totidem spicae tenues et percussae vento urente oriebantur  </p>
<p class="bodytextLA" id="7">7. devorantes omnem priorum pulchritudinem. Evigilavit pharao, et ecce     erat somnium!  </p>
<p class="bodytextLA" id="8">8. Et, facto mane, pavore perterritus misit ad omnes coniectores     Aegypti cunctosque sapientes suos; et accersitis narravit somnium,     nec erat qui interpretaretur.  </p>
<p class="bodytextLA" id="9">9. Tunc demum reminiscens pincernarum magister ait: “ Confiteor     peccatum meum.</p>
<p class="bodytextLA" id="10">10. Iratus rex servis suis me et magistrum pistorum retrudi iussit in     carcerem principis satellitum,</p>
<p class="bodytextLA" id="11">11. ubi una nocte uterque vidimus somnium praesagum futurorum.</p>
<p class="bodytextLA" id="12">12. Erat ibi puer Hebraeus eiusdem ducis satellitum famulus, cui     narrantes somnia</p>
<p class="bodytextLA" id="13">13. audivimus quidquid postea rei probavit eventus. Ego enim redditus     sum officio meo, et ille suspensus est in patibulo ”.</p>
<p class="bodytextLA" id="14">14. Protinus ad regis imperium eductum de carcere Ioseph totonderunt ac,     veste mutata, obtulerunt ei.</p>
<p class="bodytextLA" id="15">15. Cui ille ait: “ Vidi somnia, nec est qui edisserat; quae audivi te     sapientissime conicere ”.</p>
<p class="bodytextLA" id="16">16. Respondit Ioseph: “ Absque me Deus respondebit prospera pharaoni! ”.</p>
<p class="bodytextLA" id="17">17. Narravit ergo pharao, quod viderat: “ Putabam me stare super ripam     fluminis</p>
<p class="bodytextLA" id="18">18. et septem boves de amne conscendere pulchras nimis et obesis     carnibus, quae in pastu paludis virecta carpebant.</p>
<p class="bodytextLA" id="19">19. Et ecce has sequebantur aliae septem boves in tantum deformes et     macilentae, ut numquam tales in terra Aegypti viderim;</p>
<p class="bodytextLA" id="20">20. quae, devoratis et consumptis prioribus,</p>
<p class="bodytextLA" id="21">21. nullum saturitatis dedere vestigium; sed simili macie et squalore     torpebant. Evigilans, rursus sopore depressus,</p>
<p class="bodytextLA" id="22">22. vidi somnium: Septem spicae pullulabant in culmo uno plenae atque     pulcherrimae.</p>
<p class="bodytextLA" id="23">23. Aliae quoque septem tenues et percussae vento urente oriebantur e     stipula;</p>
<p class="bodytextLA" id="24">24. quae priorum pulchritudinem devoraverunt. Narravi coniectoribus     somnium, et nemo est qui edisserat ”.</p>
<p class="bodytextLA" id="25">25. Respondit Ioseph: “ Somnium regis unum est: quae facturus est, Deus     ostendit pharaoni.</p>
<p class="bodytextLA" id="26">26. Septem boves pulchrae et septem spicae plenae septem ubertatis anni     sunt; eandemque vim somnii comprehendunt.</p>
<p class="bodytextLA" id="27">27. Septem quoque boves tenues atque macilentae, quae ascenderunt post     eas, et septem spicae tenues et vento urente percussae septem anni     sunt venturae famis,</p>
<p class="bodytextLA" id="28">28. qui hoc ordine complebuntur:</p>
<p class="bodytextLA" id="29">29. ecce septem anni venient fertilitatis magnae in universa terra Aegypti;</p>
<p class="bodytextLA" id="30">30. quos sequentur septem anni alii tantae sterilitatis, ut oblivioni     tradatur cuncta retro abundantia. Consumptura est enim fames omnem     terram,</p>
<p class="bodytextLA" id="31">31. et ubertatis magnitudinem perditura est inopiae magnitudo.</p>
<p class="bodytextLA" id="32">32. Quod autem vidisti secundo ad eandem rem pertinens somnium,     firmitatis indicium est, eo quod fiat sermo Dei et velocius a Deo     impleatur.</p>
<p class="bodytextLA" id="33">33. Nunc ergo provideat rex virum intellegentem et sapientem et     praeficiat eum terrae Aegypti</p>
<p class="bodytextLA" id="34">34. constituatque praepositos per cunctas regiones et quintam partem     fructuum per septem annos fertilitatis,</p>
<p class="bodytextLA" id="35">35. qui iam nunc futuri sunt, congreget in horrea; et omne frumentum sub     pharaonis potestate condatur serveturque in urbibus;</p>
<p class="bodytextLA" id="36">36. et paretur futurae septem annorum fami, quae pressura est Aegyptum,     et non consumetur terra inopia ”.</p>
<p class="bodytextLA" id="37">37. Placuit pharaoni consilium et cunctis ministris eius.</p>
<p class="bodytextLA" id="38">38. Locutusque est ad eos: “ Num invenire poterimus talem virum, qui     spiritu Dei plenus sit? ”.</p>
<p class="bodytextLA" id="39">39. Dixit ergo ad Ioseph: “ Quia ostendit tibi Deus omnia, quae locutus     es, numquid sapientiorem et consimilem tui invenire potero?</p>
<p class="bodytextLA" id="40">40. Tu eris super domum meam, et ad tui oris imperium cunctus populus     meus oboediet; uno tantum regni solio te praecedam ”.</p>
<p class="bodytextLA" id="41">41. Dixitque rursus pharao ad Ioseph: “ Ecce, constitui te super     universam terram Aegypti ”.</p>
<p class="bodytextLA" id="42">42. Tulitque anulum de manu sua et dedit eum in manu eius; vestivitque     eum stola byssina et collo torquem auream circumposuit.</p>
<p class="bodytextLA" id="43">43. Fecitque eum ascendere super currum suum secundum, clamante     praecone: “ Abrech! ”, ut omnes coram eo genuflecterent et     praepositum esse scirent universae terrae Aegypti.</p>
<p class="bodytextLA" id="44">44. Dixit quoque rex ad Ioseph: “ Ego sum pharao; absque tuo imperio non     movebit quisquam manum aut pedem in omni terra Aegypti ”.</p>
<p class="bodytextLA" id="45">45. Vertitque nomen eius et vocavit eum lingua Aegyptiaca Saphaneth     Phanec (quod interpretatur Salvator mundi) deditque illi uxorem     Aseneth filiam Putiphare sacerdotis Heliopoleos.</p>
<p class="bodytextLA" id="46">Egressus est itaque Ioseph ad terram Aegypti</p>
<p class="bodytextLA" id="47">1. ­ triginta autem annorum erat quando stetit in conspectu regis     pharaonis ­ et circuivit omnes regiones Aegypti.  </p>
<p class="bodytextLA" id="48">2. Venitque fertilitas septem annorum, et segetes congregavit in horrea     Aegypti  </p>
<p class="bodytextLA" id="49">3. condens in singulis urbibus frumentum camporum in circuitu.  </p>
<p class="bodytextLA" id="50">4. Tantaque fuit abundantia tritici, ut arenae maris coaequaretur, et     copia mensuram excederet.  </p>
<p class="bodytextLA" id="51">5. Nati sunt autem Ioseph filii duo, antequam veniret fames, quos ei     peperit Aseneth filia Putiphare sacerdotis Heliopoleos.  </p>
<p class="bodytextLA" id="52">6. Vocavitque nomen primogeniti Manasses dicens: “ Oblivisci me fecit     Deus omnium laborum meorum et domus patris mei ”.  </p>
<p class="bodytextLA" id="53">7. Nomen quoque secundi appellavit Ephraim dicens: “ Crescere me fecit     Deus in terra paupertatis meae ”.  </p>
<p class="bodytextLA" id="54">8. Igitur, transactis septem annis ubertatis, qui fuerant in Aegypto,  </p>
<p class="bodytextLA" id="55">9. coeperunt venire septem anni inopiae, quos praedixerat Ioseph, et in     universo orbe fames praevaluit; in cuncta autem terra Aegypti erat     panis.</p>
<p class="bodytextLA" id="56">10. Qua esuriente, clamavit populus ad pharaonem alimenta petens. Quibus     ille respondit: “ Ite ad Ioseph et, quidquid vobis dixerit, facite ”.</p>
<p class="bodytextLA" id="57">11. Et invaluit fames in omni terra Aegypti; aperuitque Ioseph universa     horrea et vendebat Aegyptiis; nam et illos oppresserat fames.</p>
<p class="bodytextLA" id="58">12. Omnesque provinciae veniebant in Aegyptum, ut emerent escas apud     Ioseph, quia inopia invaluerat in universa terra.</p>

</body>
</html>