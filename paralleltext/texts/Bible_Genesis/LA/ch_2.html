
<!DOCTYPE html> 
<html lang=”LA”>
  <head>
    <title> Bible Genesis :  Chapter 2 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Igitur perfecti sunt caeli et terra et omnis exercitus eorum.  </p>
<p class="bodytextLA" id="2">2. Complevitque Deus die septimo opus suum, quod fecerat, et requievit     die septimo ab universo opere, quod patrarat.  </p>
<p class="bodytextLA" id="3">3. Et benedixit Deus diei septimo et sanctificavit illum, quia in ipso     requieverat ab omni opere suo, quod creavit Deus, ut faceret.  </p>
<p class="bodytextLA" id="4">4. Istae sunt generationes caeli et terrae, quando creata sunt. In die     quo fecit Dominus Deus terram et caelum ­  </p>
<p class="bodytextLA" id="5">5. omne virgultum agri, antequam oriretur in terra, omnisque herba     regionis, priusquam germinaret; non enim pluerat Dominus Deus super     terram, et homo non erat, qui operaretur humum,  </p>
<p class="bodytextLA" id="6">6. sed fons ascendebat e terra irrigans universam superficiem terrae ­  </p>
<p class="bodytextLA" id="7">7. tunc formavit Dominus Deus hominem pulverem de humo et inspiravit in     nares eius spiraculum vitae, et factus est homo in animam viventem.  </p>
<p class="bodytextLA" id="8">8. Et plantavit Dominus Deus paradisum in Eden ad orientem, in quo     posuit hominem, quem formaverat.  </p>
<p class="bodytextLA" id="9">9. Produxitque Dominus Deus de humo omne lignum pulchrum visu et ad     vescendum suave, lignum etiam vitae in medio paradisi lignumque     scientiae boni et mali.</p>
<p class="bodytextLA" id="10">10. Et fluvius egrediebatur ex Eden ad irrigandum paradisum, qui inde     dividitur in quattuor capita. </p>
<p class="bodytextLA" id="11">11 Nomen uni Phison: ipse est, qui     circuit omnem terram Hevila, ubi est aurum;</p>
<p class="bodytextLA" id="12">11. et aurum terrae illius optimum est; ibi invenitur bdellium et lapis     onychinus.</p>
<p class="bodytextLA" id="13">12. Et nomen fluvio secundo Geon: ipse est, qui circuit omnem terram     Aethiopiae.</p>
<p class="bodytextLA" id="14">13. Nomen vero fluminis tertii Tigris: ipse vadit ad orientem Assyriae.     Fluvius autem quartus ipse est Euphrates.</p>
<p class="bodytextLA" id="15">14. Tulit ergo Dominus Deus hominem et posuit eum in paradiso Eden, ut     operaretur et custodiret illum;</p>
<p class="bodytextLA" id="16">15. praecepitque Dominus Deus homini dicens: “Ex omni ligno paradisi comede;</p>
<p class="bodytextLA" id="17">16. de ligno autem scientiae boni et mali ne comedas; in quocumque enim     die comederis ex eo, morte morieris”.</p>
<p class="bodytextLA" id="18">17. Dixit quoque Dominus Deus: “Non est bonum esse hominem solum; faciam     ei adiutorium simile sui”.</p>
<p class="bodytextLA" id="19">18. Formatis igitur Dominus Deus de humo cunctis animantibus agri et     universis volatilibus caeli, adduxit ea ad Adam, ut videret quid     vocaret ea; omne enim, quod vocavit Adam animae viventis, ipsum est     nomen eius.</p>
<p class="bodytextLA" id="20">19. Appellavitque Adam nominibus suis cuncta pecora et universa     volatilia caeli et omnes bestias agri; Adae vero non inveniebatur     adiutor similis eius.</p>
<p class="bodytextLA" id="21">20. Immisit ergo Dominus Deus soporem in Adam. Cumque obdormisset, tulit     unam de costis eius et replevit carnem pro ea;</p>
<p class="bodytextLA" id="22">21. et aedificavit Dominus Deus costam, quam tulerat de Adam, in     mulierem et adduxit eam ad Adam.</p>
<p class="bodytextLA" id="23">22. Dixitque Adam: “Haec nunc os ex ossibus meis et caro de carne mea!     Haec vocabitur Virago, quoniam de viro sumpta est haec”.</p>
<p class="bodytextLA" id="24">23. Quam ob rem relinquet vir patrem suum et matrem et adhaerebit uxori     suae; et erunt in carnem unam.</p>
<p class="bodytextLA" id="25">24. Erant autem uterque nudi, Adam scilicet et uxor eius, et non     erubescebant.</p>

</body>
</html>