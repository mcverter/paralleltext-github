
<!DOCTYPE html> 
<html lang=”LA”>
  <head>
    <title> Bible Genesis :  Chapter 22 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Quae postquam gesta sunt, tentavit Deus Abraham et di xit ad eum:     “Abraham”. Ille respondit: “Adsum”.  </p>
<p class="bodytextLA" id="2">2. Ait: “Tolle filium tuum unigenitum, quem diligis, Isaac et vade in     terram Moria; atque offer eum ibi in holocaustum super unum montium,     quem monstravero tibi”.  </p>
<p class="bodytextLA" id="3">3. Igitur Abraham de nocte consurgens stravit asinum suum ducens secum     duos iuvenes suos et Isaac filium suum. Cumque concidisset ligna in     holocaustum, surrexit et abiit ad locum, quem praeceperat ei Deus.  </p>
<p class="bodytextLA" id="4">4. Die autem tertio, elevatis oculis, vidit locum procul  </p>
<p class="bodytextLA" id="5">5. dixitque ad pueros suos: “Exspectate hic cum asino. Ego et puer     illuc usque properantes, postquam adoraverimus, revertemur ad vos”.  </p>
<p class="bodytextLA" id="6">6. Tulit quoque ligna holocausti et imposuit super Isaac filium suum;     ipse vero portabat in manibus ignem et cultrum. Cumque duo pergerent     simul,  </p>
<p class="bodytextLA" id="7">7. dixit Isaac Abrahae patri suo: “Pater mi”. Ille respondit: “Quid     vis, fili?”. “Ecce, inquit, ignis et ligna; ubi est victima     holocausti?”.  </p>
<p class="bodytextLA" id="8">8. Dixit Abraham: “Deus providebit sibi victimam holocausti, fili mi”.     Pergebant ambo pariter;  </p>
<p class="bodytextLA" id="9">9. et venerunt ad locum, quem ostenderat ei Deus, in quo aedificavit     Abraham altare et desuper ligna composuit. Cumque colligasset Isaac     filium suum, posuit eum in altari super struem lignorum</p>
<p class="bodytextLA" id="10">10. extenditque Abraham manum et arripuit cultrum, ut immolaret filium suum.</p>
<p class="bodytextLA" id="11">11. Et ecce angelus Domini de caelo clamavit: “Abraham, Abraham”. Qui     respondit: “Adsum”.</p>
<p class="bodytextLA" id="12">12. Dixitque: “Non extendas manum tuam super puerum neque facias illi     quidquam. Nunc cognovi quod times Deum et non pepercisti filio tuo     unigenito propter me”.</p>
<p class="bodytextLA" id="13">13. Levavit Abraham oculos suos viditque arietem unum inter vepres     haerentem cornibus; quem assumens obtulit holocaustum pro filio.</p>
<p class="bodytextLA" id="14">14. Appellavitque nomen loci illius: “Dominus videt”. Unde usque hodie     dicitur: “In monte Dominus videtur”.</p>
<p class="bodytextLA" id="15">15. Vocavit autem angelus Domini Abraham secundo de caelo et dixit:</p>
<p class="bodytextLA" id="16">16. “Per memetipsum iuravi, dicit Dominus: quia fecisti hanc rem et non     pepercisti filio tuo unigenito,</p>
<p class="bodytextLA" id="17">17. benedicam tibi et multiplicabo semen tuum sicut stellas caeli et     velut arenam, quae est in litore maris. Possidebit semen tuum portas     inimicorum suorum,</p>
<p class="bodytextLA" id="18">18. et benedicentur in semine tuo omnes gentes terrae, quia oboedisti     voci meae”.</p>
<p class="bodytextLA" id="19">19. Reversus est Abraham ad pueros suos, et surrexerunt abieruntque     Bersabee simul, et habitavit Abraham in Bersabee.</p>
<p class="bodytextLA" id="20">20. His ita gestis, nuntiatum est Abrahae quod Melcha quoque genuisset     filios Nachor fratri suo:</p>
<p class="bodytextLA" id="21">21. Us primogenitum et Buz fratrem eius et Camuel patrem Aram</p>
<p class="bodytextLA" id="22">22. et Cased et Azau, Pheldas quoque et Iedlaph</p>
<p class="bodytextLA" id="23">23. ac Bathuel, de quo nata est Rebecca. Octo istos genuit Melcha Nachor     fratri Abrahae.</p>
<p class="bodytextLA" id="24">24. Concubina vero illius, nomine Reuma, peperit Tabee et Gaham et Tahas     et Maacha.</p>

</body>
</html>