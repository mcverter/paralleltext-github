
<!DOCTYPE html> 
<html lang=”LA”>
  <head>
    <title> Bible Genesis :  Chapter 1 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. In principio creavit Deus caelum et terram.  </p>
<p class="bodytextLA" id="2">2. Terra autem erat inanis et vacua, et tenebrae super faciem abyssi,     et spiritus Dei ferebatur super aquas.  </p>
<p class="bodytextLA" id="3">3. Dixitque Deus: “Fiat lux”. Et facta est lux.  </p>
<p class="bodytextLA" id="4">4. Et vidit Deus lucem quod esset bona et divisit Deus lucem ac tenebras.  </p>
<p class="bodytextLA" id="5">5. Appellavitque Deus lucem Diem et tenebras Noctem. Factumque est     vespere et mane, dies unus.  </p>
<p class="bodytextLA" id="6">6. Dixit quoque Deus: “Fiat firmamentum in medio aquarum et dividat     aquas ab aquis”.  </p>
<p class="bodytextLA" id="7">7. Et fecit Deus firmamentum divisitque aquas, quae erant sub     firmamento, ab his, quae erant super firmamentum. Et factum est ita.  </p>
<p class="bodytextLA" id="8">8. Vocavitque Deus firmamentum Caelum. Et factum est vespere et mane,     dies secundus.  </p>
<p class="bodytextLA" id="9">9. Dixit vero Deus: “Congregentur aquae, quae sub caelo sunt, in locum     unum, et appareat arida”. Factumque est ita.</p>
<p class="bodytextLA" id="10">10. Et vocavit Deus aridam Terram congregationesque aquarum appellavit     Maria. Et vidit Deus quod esset bonum.</p>
<p class="bodytextLA" id="11">11. Et ait Deus: “Germinet terra herbam virentem et herbam facientem     semen et lignum pomiferum faciens fructum iuxta genus suum, cuius     semen in semetipso sit super terram”. Et factum est ita.</p>
<p class="bodytextLA" id="12">12. Et protulit terra herbam virentem et herbam afferentem semen iuxta     genus suum lignumque faciens fructum, qui habet in semetipso     sementem secundum speciem suam. Et vidit Deus quod esset bonum.</p>
<p class="bodytextLA" id="13">13. Et factum est vespere et mane, dies tertius.</p>
<p class="bodytextLA" id="14">14. Dixit autem Deus: “Fiant luminaria in firmamento caeli, ut dividant     diem ac noctem et sint in signa et tempora et dies et annos,</p>
<p class="bodytextLA" id="15">15. ut luceant in firmamento caeli et illuminent terram. Et factum est ita.</p>
<p class="bodytextLA" id="16">16. Fecitque Deus duo magna luminaria: luminare maius, ut praeesset     diei, et luminare minus, ut praeesset nocti, et stellas.</p>
<p class="bodytextLA" id="17">17. Et posuit eas Deus in firmamento caeli, ut lucerent super terram</p>
<p class="bodytextLA" id="18">18. et praeessent diei ac nocti et dividerent lucem ac tenebras. Et     vidit Deus quod esset bonum.</p>
<p class="bodytextLA" id="19">19. Et factum est vespere et mane, dies quartus.</p>
<p class="bodytextLA" id="20">20. Dixit etiam Deus: “Pullulent aquae reptile animae viventis, et     volatile volet super terram sub firmamento caeli”.</p>
<p class="bodytextLA" id="21">21. Creavitque Deus cete grandia et omnem animam viventem atque     motabilem, quam pullulant aquae secundum species suas, et omne     volatile secundum genus suum. Et vidit Deus quod esset bonum;</p>
<p class="bodytextLA" id="22">22. benedixitque eis Deus dicens: “Crescite et multiplicamini et replete     aquas maris, avesque multiplicentur super terram ”.</p>
<p class="bodytextLA" id="23">23. Et factum est vespere et mane, dies quintus.</p>
<p class="bodytextLA" id="24">24. Dixit quoque Deus: “Producat terra animam viventem in genere suo,     iumenta et reptilia et bestias terrae secundum species suas”.     Factumque est ita.</p>
<p class="bodytextLA" id="25">25. Et fecit Deus bestias terrae iuxta species suas et iumenta secundum     species suas et omne reptile terrae in genere suo. Et vidit Deus     quod esset bonum.</p>
<p class="bodytextLA" id="26">26. Et ait Deus: “Faciamus hominem ad imaginem et similitudinem nostram;     et praesint piscibus maris et volatilibus caeli et bestiis     universaeque terrae omnique reptili, quod movetur in terra”.</p>
<p class="bodytextLA" id="27">27. Et creavit Deus hominem ad imaginem suam; ad imaginem Dei creavit     illum; masculum et feminam creavit eos.</p>
<p class="bodytextLA" id="28">28. Benedixitque illis Deus et ait illis Deus: “Crescite et     multiplicamini et replete terram et subicite eam et dominamini     piscibus maris et volatilibus caeli et universis animantibus, quae     moventur super terram”.</p>
<p class="bodytextLA" id="29">29. Dixitque Deus: “Ecce dedi vobis omnem herbam afferentem semen super     terram et universa ligna, quae habent in semetipsis fructum ligni     portantem sementem, ut sint vobis in escam</p>
<p class="bodytextLA" id="30">30. et cunctis animantibus terrae omnique volucri caeli et universis,     quae moventur in terra et in quibus est anima vivens, omnem herbam     virentem ad vescendum”. Et factum est ita.</p>
<p class="bodytextLA" id="31">31. Viditque Deus cuncta, quae fecit, et ecce erant valde bona. Et     factum est vespere et mane, dies sextus.</p>

</body>
</html>