
<!DOCTYPE html> 
<html lang=”LA”>
  <head>
    <title> Bible Genesis :  Chapter 17 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Postquam Abram nonaginta et novem annorum factus est, apparuit ei     Dominus dixitque ad eum: “Ego Deus omnipotens, ambula coram me et     esto perfectus.  </p>
<p class="bodytextLA" id="2">2. Ponamque foedus meum inter me et te et multiplicabo te vehementer     nimis”.  </p>
<p class="bodytextLA" id="3">3. Cecidit Abram pronus in faciem.  </p>
<p class="bodytextLA" id="4">4. Dixitque ei Deus: “Ecce pactum meum tecum. Erisque pater multarum     gentium,  </p>
<p class="bodytextLA" id="5">5. nec ultra vocabitur nomen tuum Abram, sed Abraham erit nomen tuum,     quia patrem multarum gentium constitui te.  </p>
<p class="bodytextLA" id="6">6. Faciamque te crescere vehementissime et ponam te in gentes; regesque     ex te egredientur.  </p>
<p class="bodytextLA" id="7">7. Et statuam pactum meum inter me et te et inter semen tuum post te in     generationibus suis foedere sempiterno, ut sim Deus tuus et seminis     tui post te.  </p>
<p class="bodytextLA" id="8">8. Daboque tibi et semini tuo post te terram peregrinationis tuae,     omnem terram Chanaan in possessionem aeternam; eroque Deus eorum”.  </p>
<p class="bodytextLA" id="9">9. Dixit iterum Deus ad Abraham: “Tu autem pactum meum custodies, et     semen tuum post te in generationibus suis.</p>
<p class="bodytextLA" id="10">10. Hoc est pactum meum, quod observabitis, inter me et vos et semen     tuum post te. Circumcidetur ex vobis omne masculinum,</p>
<p class="bodytextLA" id="11">11. et circumcidetis carnem praeputii vestri, ut sit in signum foederis     inter me et vos.</p>
<p class="bodytextLA" id="12">12. Infans octo dierum circumcidetur in vobis: omne masculinum in     generationibus vestris, tam vernaculus quam empticius ex omnibus     alienigenis, quicumque non fuerit de stirpe vestra.</p>
<p class="bodytextLA" id="13">13. Circumcidetur vernaculus et empticius, eritque pactum meum in carne     vestra in foedus aeternum. </p>
<p class="bodytextLA" id="14">14 Masculus, cuius praeputii caro     circumcisa non fuerit, delebitur anima illa de populo suo; pactum     meum irritum fecit”.</p>
<p class="bodytextLA" id="15">14. Dixit quoque Deus ad Abraham: “Sarai uxorem tuam non vocabis nomen     eius Sarai, sed Sara erit nomen eius.</p>
<p class="bodytextLA" id="16">15. Et benedicam ei; et ex illa quoque dabo tibi filium. Benedicturus     sum eam, eritque in nationes; reges populorum orientur ex ea”.</p>
<p class="bodytextLA" id="17">16. Cecidit Abraham in faciem suam et risit dicens in corde suo:     “Putasne centenario nascetur filius? Et Sara nonagenaria pariet?”.</p>
<p class="bodytextLA" id="18">17. Dixitque ad Deum: “Utinam Ismael vivat coram te”.</p>
<p class="bodytextLA" id="19">18. Et ait Deus: “Sara uxor tua pariet tibi filium, vocabisque nomen     eius Isaac; et constituam pactum meum illi in foedus sempiternum et     semini eius post eum.</p>
<p class="bodytextLA" id="20">19. Super Ismael quoque exaudivi te: ecce benedicam ei et crescere     faciam et multiplicabo eum vehementissime; duodecim duces generabit,     et faciam illum in gentem magnam.</p>
<p class="bodytextLA" id="21">20. Pactum vero meum statuam ad Isaac, quem pariet tibi Sara tempore     isto in anno altero”.</p>
<p class="bodytextLA" id="22">21. Cumque cessasset loqui cum eo, ascendit Deus ab Abraham.</p>
<p class="bodytextLA" id="23">22. Tulit ergo Abraham Ismael filium suum et omnes vernaculos domus suae     universosque, quos emerat: cunctos mares ex omnibus viris domus     suae; et circumcidit carnem praeputii eorum statim in ipsa die,     sicut praeceperat ei Deus.</p>
<p class="bodytextLA" id="24">23. Abraham nonaginta novem erat annorum, quando circumcisus est in     carne praeputii sui;</p>
<p class="bodytextLA" id="25">24. et Ismael filius eius tredecim annos impleverat tempore     circumcisionis suae.</p>
<p class="bodytextLA" id="26">25. Eadem die circumcisus est Abraham et Ismael filius eius;</p>
<p class="bodytextLA" id="27">26. et omnes viri domus illius, tam vernaculi quam empticii ex     alienigenis, circumcisi sunt cum eo.</p>

</body>
</html>