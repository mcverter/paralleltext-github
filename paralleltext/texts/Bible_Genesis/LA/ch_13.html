
<!DOCTYPE html> 
<html lang=”LA”>
  <head>
    <title> Bible Genesis :  Chapter 13 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Ascendit ergo Abram de Ae gypto ipse et uxor eius et om nia, quae     habebat, et Lot cum eo ad Nageb.  </p>
<p class="bodytextLA" id="2">2. Abram autem erat dives valde in pecoribus, argento et auro.  </p>
<p class="bodytextLA" id="3">3. Et profectus est de mansione in mansionem a Nageb in Bethel usque ad     locum, ubi prius fixerat tabernaculum inter Bethel et Hai,  </p>
<p class="bodytextLA" id="4">4. in loco altaris, quod fecerat prius, et invocavit ibi nomen Domini.  </p>
<p class="bodytextLA" id="5">5. Sed et Lot, qui ibat cum Abram, fuerunt greges ovium et armenta et     tabernacula;  </p>
<p class="bodytextLA" id="6">6. nec poterat eos capere terra, ut habitarent simul: erat quippe     substantia eorum multa, et nequibant habitare communiter.  </p>
<p class="bodytextLA" id="7">7. Unde et facta est rixa inter pastores gregum Abram et pastores     gregum Lot. Eo autem tempore Chananaeus et Pherezaeus habitabant in     illa terra.  </p>
<p class="bodytextLA" id="8">8. Dixit ergo Abram ad Lot: “Ne, quaeso, sit iurgium inter me et te et     inter pastores meos et pastores tuos: fratres enim sumus.  </p>
<p class="bodytextLA" id="9">9. Nonne universa terra coram te est? Recede a me, obsecro: si ad     sinistram ieris, ego dexteram tenebo; si tu dexteram elegeris, ego     ad sinistram pergam”.</p>
<p class="bodytextLA" id="10">10. Elevatis itaque Lot oculis, vidit omnem circa regionem Iordanis,     quae universa irrigabatur, antequam subverteret Dominus Sodomam et     Gomorram, sicut paradisus Domini et sicut Aegyptus usque in Segor.</p>
<p class="bodytextLA" id="11">11. Elegitque sibi Lot omnem regionem circa Iordanem et recessit ad     orientem; divisique sunt alterutrum a fratre suo.</p>
<p class="bodytextLA" id="12">12. Abram habitavit in terra Chanaan; Lot vero moratus est in oppidis,     quae erant circa Iordanem, et tabernacula movit usque ad Sodomam.</p>
<p class="bodytextLA" id="13">13. Homines autem Sodomitae pessimi erant et peccatores coram Domino nimis.</p>
<p class="bodytextLA" id="14">14. Dixitque Dominus ad Abram, postquam divisus est Lot ab eo: “Leva     oculos tuos et vide a loco, in quo nunc es, ad aquilonem et ad     meridiem, ad orientem et ad occidentem:</p>
<p class="bodytextLA" id="15">15. omnem terram, quam conspicis, tibi dabo et semini tuo usque in     sempiternum;</p>
<p class="bodytextLA" id="16">16. faciamque semen tuum sicut pulverem terrae: si quis potest hominum     numerare pulverem terrae, semen quoque tuum numerare poterit.</p>
<p class="bodytextLA" id="17">17. Surge et perambula terram in longitudine et in latitudine sua, quia     tibi daturus sum eam”.</p>
<p class="bodytextLA" id="18">18. Movens igitur tabernaculum suum, Abram venit et habitavit iuxta     Quercus Mambre, quae sunt in Hebron, aedificavitque ibi altare Domino.</p>

</body>
</html>