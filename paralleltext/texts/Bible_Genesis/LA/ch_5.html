
<!DOCTYPE html> 
<html lang=”LA”>
  <head>
    <title> Bible Genesis :  Chapter 5 (Latin) </title>
  <head>
    <meta language="LA">
    <meta charset="utf-8">
  </head>
  <body class="LA">
<p class="bodytextLA" id="1">1. Hic est liber generationis Adam. In die qua creavit Deus homi nem,     ad similitudinem Dei fecit illum.  </p>
<p class="bodytextLA" id="2">2. Masculum et feminam creavit eos et benedixit illis; et vocavit nomen     eorum Adam in die, quo creati sunt.  </p>
<p class="bodytextLA" id="3">3. Vixit autem Adam centum triginta annis et genuit ad similitudinem et     imaginem suam vocavitque nomen eius Seth.  </p>
<p class="bodytextLA" id="4">4. Et facti sunt dies Adam, postquam genuit Seth, octingenti anni,     genuitque filios et filias.  </p>
<p class="bodytextLA" id="5">5. Et factum est omne tempus, quod vixit Adam, anni nongenti triginta,     et mortuus est.  </p>
<p class="bodytextLA" id="6">6. Vixit quoque Seth centum quinque annos et genuit Enos.  </p>
<p class="bodytextLA" id="7">7. Vixitque Seth, postquam genuit Enos, octingentis septem annis     genuitque filios et filias.  </p>
<p class="bodytextLA" id="8">8. Et facti sunt omnes dies Seth nongentorum duodecim annorum, et     mortuus est.  </p>
<p class="bodytextLA" id="9">9. Vixit vero Enos nonaginta annis et genuit Cainan.</p>
<p class="bodytextLA" id="10">10. Et vixit Enos, postquam genuit Cainan, octingentis quindecim annis     et genuit filios et filias.</p>
<p class="bodytextLA" id="11">11. Factique sunt omnes dies Enos nongentorum quinque annorum, et     mortuus est.</p>
<p class="bodytextLA" id="12">12. Vixit quoque Cainan septuaginta annis et genuit Malaleel.</p>
<p class="bodytextLA" id="13">13. Et vixit Cainan, postquam genuit Malaleel, octingentos quadraginta     annos genuitque filios et filias.</p>
<p class="bodytextLA" id="14">14. Et facti sunt omnes dies Cainan nongenti decem anni, et mortuus est.</p>
<p class="bodytextLA" id="15">15. Vixit autem Malaleel sexaginta quinque annos et genuit Iared.</p>
<p class="bodytextLA" id="16">16. Et vixit Malaleel, postquam genuit Iared, octingentis triginta annis     et genuit filios et filias.</p>
<p class="bodytextLA" id="17">17. Et facti sunt omnes dies Malaleel octingenti nonaginta quinque anni,     et mortuus est.</p>
<p class="bodytextLA" id="18">18. Vixitque Iared centum sexaginta duobus annis et genuit Henoch.</p>
<p class="bodytextLA" id="19">19. Et vixit Iared, postquam genuit Henoch, octingentos annos et genuit     filios et filias.</p>
<p class="bodytextLA" id="20">20. Et facti sunt omnes dies Iared nongenti sexaginta duo anni, et     mortuus est.</p>
<p class="bodytextLA" id="21">21. Porro Henoch vixit sexaginta quinque annis et genuit Mathusalam.</p>
<p class="bodytextLA" id="22">22. Et ambulavit Henoch cum Deo, postquam genuit Mathusalam, trecentis     annis et genuit filios et filias.</p>
<p class="bodytextLA" id="23">23. Et facti sunt omnes dies Henoch trecenti sexaginta quinque anni,</p>
<p class="bodytextLA" id="24">24. ambulavitque cum Deo et non apparuit, quia tulit eum Deus.</p>
<p class="bodytextLA" id="25">25. Vixit quoque Mathusala centum octoginta septem annos et genuit Lamech.</p>
<p class="bodytextLA" id="26">26. Et vixit Mathusala, postquam genuit Lamech, septingentos octoginta     duos annos et genuit filios et filias.</p>
<p class="bodytextLA" id="27">27. Et facti sunt omnes dies Mathusalae nongenti sexaginta novem anni,     et mortuus est.</p>
<p class="bodytextLA" id="28">28. Vixit autem Lamech centum octoginta duobus annis et genuit filium</p>
<p class="bodytextLA" id="29">29. vocavitque nomen eius Noe dicens: “Iste consolabitur nos ab operibus     nostris et labore manuum nostrarum in agro, cui maledixit Dominus”.</p>
<p class="bodytextLA" id="30">30. Vixitque Lamech, postquam genuit Noe, quingentos nonaginta quinque     annos et genuit filios et filias.</p>
<p class="bodytextLA" id="31">31. Et facti sunt omnes dies Lamech septingenti septuaginta septem anni,     et mortuus est.</p>
<p class="bodytextLA" id="32">32. Noe vero, cum quingentorum esset annorum, genuit Sem, Cham et Iapheth.</p>

</body>
</html>