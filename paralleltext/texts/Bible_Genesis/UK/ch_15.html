
<!DOCTYPE html> 
<html lang=”UK”>
  <head>
    <title> Bible Genesis :  Chapter 15 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 По цих-о подіях було слово Господнє Аврамові в видінні таке: Не бійся, Авраме, Я тобі щит, нагорода твоя вельми велика.</p>
<p class="bodytextUK" id="2">2 А Аврам відізвався: Господи, Господи, що даси Ти мені, коли я бездітний ходжу, а керівник мого господарства він Елі-Езер із Дамаску.</p>
<p class="bodytextUK" id="3">3 І сказав Аврам: Отож, Ти не дав нащадка мені, і ото мій керівник спадкоємець мені.</p>
<p class="bodytextUK" id="4">4 І ось слово Господнє до нього таке: Він не буде спадкоємець тобі, але той, хто вийде з твойого нутра, він буде спадкоємець тобі.</p>
<p class="bodytextUK" id="5">5 І Господь його вивів надвір та й сказав: Подивися на небо, та зорі злічи, коли тільки потрапиш ти їх полічити. І до нього прорік: Таким буде потомство твоє!</p>
<p class="bodytextUK" id="6">6 І ввірував Аврам Господеві, а Він залічив йому те в праведність.</p>
<p class="bodytextUK" id="7">7 І промовив до нього: Я Господь, що вивів тебе з Уру халдейського, щоб дати тобі землю оцю, щоб став ти спадкоємець її.</p>
<p class="bodytextUK" id="8">8 І промовив Аврам: Господи, Господи, з чого я довідаюся, що буду спадкоємець її?</p>
<p class="bodytextUK" id="9">9 Він же промовив до нього: Візьми трилітнє теля, і трилітню козу, і трилітнього барана, і горлицю, і пташеня голубине.</p>
<p class="bodytextUK" id="10">10 І взяв він для Нього все те, і розсік його пополовині, і дав кожну частину його відповідно до другої, але птаства не розсік.</p>
<p class="bodytextUK" id="11">11 І зліталося хиже птаство на трупи, та Аврам відганяв його.</p>
<p class="bodytextUK" id="12">12 Коли ж сонце схилялось на захід, то спав сон на Аврама. І ось спадає на нього жах темний, великий.</p>
<p class="bodytextUK" id="13">13 І промовив Господь до Аврама: Добре знай, що потомство твоє буде приходьком в землі не своїй. І будуть служити вони, і будуть їх мучити чотири сотні літ.</p>
<p class="bodytextUK" id="14">14 Але народ, якому служити вони будуть, Я засуджу; та вони потім вийдуть з великим маєтком.</p>
<p class="bodytextUK" id="15">15 А ти до своєї рідні прийдеш у мирі, у старості добрій похований будеш.</p>
<p class="bodytextUK" id="16">16 А покоління четверте повернеться сюди, бо досі не повний ще гріх амореянина.</p>
<p class="bodytextUK" id="17">17 І сталось, коли зайшло сонце й була темрява, то ось появилась мов димуюча піч, та смолоскип огняний перейшов поміж тими кусками жертви.</p>
<p class="bodytextUK" id="18">18 І того дня склав Господь заповіта з Аврамом, говорячи: Потомству твоєму Я дав оцю землю від річки Єгипту аж до річки великої, до річки Ефрата:</p>
<p class="bodytextUK" id="19">19 хенеянина, і кенізеянина, і кадмонеянина,</p>
<p class="bodytextUK" id="20">20 і хіттеянина, і періззеянина, і рефаеянина,</p>
<p class="bodytextUK" id="21">21 і амореянина, і ханаанеянина, і ?ір?ашеянина, і евусеянина.</p>

</body>
</html>