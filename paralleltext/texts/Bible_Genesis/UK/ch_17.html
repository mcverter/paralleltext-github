
<!DOCTYPE html> 
<html lang=”UK”>
  <head>
    <title> Bible Genesis :  Chapter 17 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І був Аврам віку дев'ятидесяти літ і дев'яти літ, коли явився Господь Аврамові та й промовив до нього: Я Бог Всемогутній! Ходи перед лицем Моїм, і будь непорочний!</p>
<p class="bodytextUK" id="2">2 І дам Я Свого заповіта поміж Мною та поміж тобою, і дуже-дуже розмножу тебе.</p>
<p class="bodytextUK" id="3">3 І впав Аврам на обличчя своє, а Бог до нього промовляв, говорячи:</p>
<p class="bodytextUK" id="4">4 Я, ось Мій заповіт із тобою, і станеш ти батьком багатьох народів.</p>
<p class="bodytextUK" id="5">5 І не буде вже кликатись ім'я твоє: Аврам, але буде ім'я твоє: Авраам, бо вчинив Я тебе батьком багатьох народів.</p>
<p class="bodytextUK" id="6">6 І вчиню Я тебе дуже-дуже плідним, і вчиню, щоб вийшли з тебе народи, і царі з тебе вийдуть.</p>
<p class="bodytextUK" id="7">7 І Я складу заповіта Свого поміж Мною та поміж тобою, і поміж твоїм потомством по тобі на їхні покоління на вічний заповіт, що буду Я Богом для тебе й для нащадків твоїх по тобі.</p>
<p class="bodytextUK" id="8">8 І дам Я тобі та потомству твоєму по тобі землю скитання твого, увесь Край ханаанський, на вічне володіння, і Я буду їм Богом.</p>
<p class="bodytextUK" id="9">9 І сказав Авраамові Бог: А ти заповіта Мого стерегтимеш, ти й потомство твої по тобі в їхніх поколіннях.</p>
<p class="bodytextUK" id="10">10 То Мій заповіт, що його ви виконувать будете, поміж Мною й поміж вами, і поміж потомством твоїм по тобі: нехай кожен чоловічої статі буде обрізаний у вас.</p>
<p class="bodytextUK" id="11">11 І будете ви обрізані на тілі крайньої плоті вашої, і стане це знаком заповіту поміж Мною й поміж вами.</p>
<p class="bodytextUK" id="12">12 А кожен чоловічої статі восьмиденний у вас буде обрізаний у всіх ваших поколіннях, як народжений дому, так і куплений за срібло з-поміж чужоплемінних, що він не з потомства твого.</p>
<p class="bodytextUK" id="13">13 Щодо обрізання, нехай буде обрізаний уроджений дому твого й куплений за срібло твоє, і буде Мій заповіт на вашім тілі заповітом вічним.</p>
<p class="bodytextUK" id="14">14 А необрізаний чоловічої статі, що не буде обрізаний на тілі своєї крайньої плоті, то стята буде душа та з народу свого, він зірвав заповіта Мого!</p>
<p class="bodytextUK" id="15">15 І сказав Авраамові Бог: Сара, жінка твоя, нехай свого ймення не кличе вже: Сара, бо ім'я їй: Сарра.</p>
<p class="bodytextUK" id="16">16 І поблагословлю Я її, і теж з неї дам сина тобі. І поблагословлю Я її, і стануться з неї народи, і царі народів будуть із неї.</p>
<p class="bodytextUK" id="17">17 І впав Авраам на обличчя своє, і засміявся. І подумав він у серці своїм: Чи в столітнього буде народжений, і чи Сарра в віці дев'ятидесяти літ уродить?</p>
<p class="bodytextUK" id="18">18 А до Бога сказав Авраам: Хоча б Ізмаїл жив перед лицем Твоїм!</p>
<p class="bodytextUK" id="19">19 Бог же сказав: Але Сарра, твоя жінка, сина породить тобі, а ти назвеш ім'я йому Ісак. І Свого заповіта з ним Я складу, щоб був вічний заповіт для нащадків його по нім.</p>
<p class="bodytextUK" id="20">20 А щодо Ізмаїла, Я послухав тебе: Ось Я поблагословлю його, і вчиню його плідним, і дуже-дуже розмножу його. Він породить дванадцять князів, і великим народом учиню Я його.</p>
<p class="bodytextUK" id="21">21 А Свого заповіта Я складу з Ісаком, що його Сарра вродить тобі на цей час другого року.</p>
<p class="bodytextUK" id="22">22 І Він перестав говорити з ним. І Бог вознісся від Авраама.</p>
<p class="bodytextUK" id="23">23 І взяв Авраам Ізмаїла, сина свого, і всіх уроджених у домі його, і всіх, хто куплений за срібло його, кожного чоловічої статі з-поміж людей Авраамового дому, і обрізав тіло крайньої плоті їх того самого дня, як Бог говорив з ним.</p>
<p class="bodytextUK" id="24">24 А Авраам був віку дев'ятидесяти й дев'яти літ, як обрізано було тіло крайньої плоті його.</p>
<p class="bodytextUK" id="25">25 А Ізмаїл був віку тринадцяти літ, як обрізано було тіло крайньої плоті його.</p>
<p class="bodytextUK" id="26">26 Того самого дня був обрізаний Авраам та Ізмаїл, син його.</p>
<p class="bodytextUK" id="27">27 І всі мужі дому його, народжені дому й куплені за срібло з-поміж чужоплемінних, були обрізані з ним.</p>

</body>
</html>