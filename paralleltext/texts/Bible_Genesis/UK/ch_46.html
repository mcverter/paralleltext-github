
<!DOCTYPE html> 
<html lang=”UK”>
  <head>
    <title> Bible Genesis :  Chapter 46 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І вирушив Ізраїль, і все, що його, і прибув до Беер-Шеви, і приніс жертви Богові батька свого Ісака.</p>
<p class="bodytextUK" id="2">2 І промовив Бог до Ізраїля в нічному видінні, і сказав: Якове, Якове! А той відказав: Ось я!</p>
<p class="bodytextUK" id="3">3 І сказав Він: Я Той Бог, Бог батька твого. Не бійся зійти до Єгипту, бо Я вчиню тебе там великим народом.</p>
<p class="bodytextUK" id="4">4 Я зійду з тобою до Єгипту, і Я також, виводячи, виведу тебе, а Йосип закриє рукою своєю очі твої.</p>
<p class="bodytextUK" id="5">5 І встав Яків з Беер-Шеви. І повезли Ізраїлеві сини свого батька Якова, і дітей своїх, і жінок своїх возами, що послав фараон, щоб привезти його.</p>
<p class="bodytextUK" id="6">6 І взяли вони стада свої, і маєток свій, що набули в землі ханаанській, і прибули до Єгипту Яків та ввесь рід його з ним.</p>
<p class="bodytextUK" id="7">7 Він привів із собою до Єгипту синів своїх, і синів своїх синів з собою, дочок своїх, і дочок синів своїх, і ввесь рід свій.</p>
<p class="bodytextUK" id="8">8 А оце ймення синів Ізраїлевих, що прибули до Єгипту: Яків та сини його: перворідний Яковів Рувим.</p>
<p class="bodytextUK" id="9">9 І сини Рувимові: Ханох, і Паллу, і Хецрон, і Кармі.</p>
<p class="bodytextUK" id="10">10 І сини Симеонові: Ємуїл, і Ямін, і Огад, і Яхін, і Цохар, і Саул, син ханаанеянки.</p>
<p class="bodytextUK" id="11">11 І сини Левієві: ?ершон, Кегат і Мерарі.</p>
<p class="bodytextUK" id="12">12 І сини Юдині: Ер, і Онан, і Шела, і Перец, і Зерах. І вмер Ер і Онан у ханаанській землі. А сини Перецеві були: Хецрон і Хамул.</p>
<p class="bodytextUK" id="13">13 І сини Іссахарові: Тола, і Цувва, і Йов, і Шимрон.</p>
<p class="bodytextUK" id="14">14 І сини Завулонові: Серед, і Елон, і Яхлеїл.</p>
<p class="bodytextUK" id="15">15 Оце сини Ліїні, що вродила вона Якову в Падані арамейськім, та дочку його Діну. Усіх душ синів його й дочок його тридцять три.</p>
<p class="bodytextUK" id="16">16 І сини ?адові: Ціфйон, і Ха??і, Шуні, і Ецбон, Ері, і Ароді, і Ар'їлі.</p>
<p class="bodytextUK" id="17">17 І сини Асирові: °мна, і °шва, і °шві, і Верія, і Сірах, сестра їх. І сини Верії: Хевер і Малкіїл.</p>
<p class="bodytextUK" id="18">18 Оце сини Зілпи, що Лаван був дав її своїй дочці Лії, а вона вродила їх Якову, шістнадцять душ.</p>
<p class="bodytextUK" id="19">19 Сини Рахілі, жінки Якова: Йосип і Веніямин.</p>
<p class="bodytextUK" id="20">20 І вродилися Йосипові в єгипетськім краї Манасія та Єфрем, що їх уродила йому Оснат, дочка Поті-Фера, жерця Ону.</p>
<p class="bodytextUK" id="21">21 І сини Веніяминові: Бела, і Бехер, і Ашбел, ?ера, і Нааман, Ехі, і Рош, Муппім, і Хуппім, і Ард.</p>
<p class="bodytextUK" id="22">22 Оце сини Рахілині, що вродилися Якову, усіх душ чотирнадцять.</p>
<p class="bodytextUK" id="23">23 І сини Данові: Хушім.</p>
<p class="bodytextUK" id="24">24 І сини Нефталимові: Яхсеїл, і ?уні, і Єцер, і Шіллем.</p>
<p class="bodytextUK" id="25">25 Оце сини Білги, що її Лаван дав був своїй дочці Рахілі. І вона породила їх Якову, усіх душ сім.</p>
<p class="bodytextUK" id="26">26 Усіх душ, що прийшли з Яковом в Єгипет, що походять із стегон його, окрім жінок синів Якова, усіх душ шістдесят і шість.</p>
<p class="bodytextUK" id="27">27 А сини Йосипа, що народилися йому в Єгипті, дві душі. Усіх душ дому Якова, що прийшли були до Єгипту, сімдесят.</p>
<p class="bodytextUK" id="28">28 І послав він перед собою Юду до Йосипа, щоб показував перед ним дорогу до ?ошену. І прибули вони до краю ?ошен.</p>
<p class="bodytextUK" id="29">29 І запріг Йосип свою колесницю, і вирушив назустріч батькові своєму Ізраїлеві до ?ошену. І він показався йому, і впав йому на шию, та й плакав довго на шиї його...</p>
<p class="bodytextUK" id="30">30 І промовив Ізраїль до Йосипа: Нехай тепер помру я, побачивши обличчя твоє, що ти ще живий!</p>
<p class="bodytextUK" id="31">31 А Йосип промовив до своїх братів і до дому батька свого: Піду й розкажу фараонові, та й повім йому: Брати мої й дім батька мого, що були в Краї ханаанськім, прибули до мене.</p>
<p class="bodytextUK" id="32">32 А люди ці пастухи отари, бо були скотарі. І вони припровадили дрібну та велику худобу свою, і все, що їхнє було.</p>
<p class="bodytextUK" id="33">33 І станеться, коли покличе вас фараон і скаже: Яке ваше зайняття?</p>
<p class="bodytextUK" id="34">34 то ви відкажете: Скотарями були твої раби від молодости своєї аж дотепер, і ми, і батьки наші, щоб ви осіли в країні ?ошен, бо для Єгипту кожен пастух отари огида.</p>

</body>
</html>