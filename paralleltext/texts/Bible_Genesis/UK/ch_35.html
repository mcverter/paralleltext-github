
<!DOCTYPE html> 
<html lang=”UK”>
  <head>
    <title> Bible Genesis :  Chapter 35 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сказав Бог до Якова: Уставай, вийди до Бет-Елу, і там осядься, і зроби там жертівника Богові, що явився тобі, як ти втікав був перед Ісавом, братом своїм.</p>
<p class="bodytextUK" id="2">2 І сказав Яків до дому свого, до всіх, хто був із ним: Усуньте чужинних богів, які є серед вас, і очистьтеся, і змініть свою одіж.</p>
<p class="bodytextUK" id="3">3 І встаньмо, і підім до Бет-Елу, і зроблю я там жертівника Богові, що відповів мені в день мого утиску, і був зо мною в дорозі, якою ходив я.</p>
<p class="bodytextUK" id="4">4 І вони віддали Якову всіх чужинних богів, що були в їх руках, і сережки, що в їхніх ушах, а Яків сховав їх під дубом, що перед Сихемом.</p>
<p class="bodytextUK" id="5">5 І вирушили вони. І великий жах обгорнув ті міста, що навколо них, і вони не гналися за синами Якова.</p>
<p class="bodytextUK" id="6">6 І прибув Яків до Лузу, що в землі ханаанській, цебто до Бет-Елу, він і ввесь народ, що був з ним.</p>
<p class="bodytextUK" id="7">7 І збудував він там жертівника, та й назвав те місце: Ел Бет-Ел, бо там явився йому Бог, коли він утікав перед своїм братом.</p>
<p class="bodytextUK" id="8">8 І вмерла Девора, мамка Ревеки, і була похована нижче Бет-Елу під дубом, а він назвав ім'я йому: Аллон-Бахут.</p>
<p class="bodytextUK" id="9">9 І ще явився Бог до Якова, коли він прийшов був із Падану арамейського, і поблагословив його.</p>
<p class="bodytextUK" id="10">10 І сказав йому Бог: Ім'я твоє Яків. Не буде вже кликатися ім'я твоє Яків, але Ізраїль буде ім'я твоє. І назвав ім'я йому: Ізраїль.</p>
<p class="bodytextUK" id="11">11 І сказав йому Бог: Я Бог Всемогутній! Плодися й розмножуйся, народ і громада народів буде з тебе, і царі вийдуть із стегон твоїх.</p>
<p class="bodytextUK" id="12">12 А той Край, що я дав його Авраамові та Ісакові, дам його тобі, і нащадку твоєму по тобі дам Я той Край.</p>
<p class="bodytextUK" id="13">13 І вознісся Бог з-понад нього в місці, де з ним говорив.</p>
<p class="bodytextUK" id="14">14 І поставив Яків пам'ятника на тому місці, де Він говорив з ним, пам'ятника кам'яного, і вилив на нього винне лиття, і полив його оливою.</p>
<p class="bodytextUK" id="15">15 І назвав Яків ім'я місцю, що там говорив із ним Бог: Бет-Ел.</p>
<p class="bodytextUK" id="16">16 І він рушив із Бет-Елу. І була ще ківра землі до Ефрати, а Рахіль породила, і були важкі її пологи.</p>
<p class="bodytextUK" id="17">17 І сталося, коли важкі були її пологи, то сказала їй баба-сповитуха: Не бійся, бо й це тобі син.</p>
<p class="bodytextUK" id="18">18 І сталося, коли виходила душа її, бо вмирала вона, то назвала ім'я йому: Бен-Оні, а його батько назвав його: Веніямин.</p>
<p class="bodytextUK" id="19">19 І вмерла Рахіль, і була похована на дорозі до Ефрати, це є Віфлеєм.</p>
<p class="bodytextUK" id="20">20 І поставив Яків пам'ятника на гробі її, це надгробний пам'ятник Рахілі аж до сьогодні.</p>
<p class="bodytextUK" id="21">21 І рушив Ізраїль, і розтягнув намета свого далі до Мі?дал-Едеру.</p>
<p class="bodytextUK" id="22">22 І сталося, коли Ізраїль перебував у тім краї, то Рувим пішов і ліг із Білгою, наложницею батька свого. І почув Ізраїль, і було це злим йому. А в Якова було дванадцятеро синів.</p>
<p class="bodytextUK" id="23">23 Сини Ліїні: перворідний Якова Рувим, і Симеон, і Левій, і Юда, і Іссахар, і Завулон.</p>
<p class="bodytextUK" id="24">24 Сини Рахілині: Йосип і Веніямин.</p>
<p class="bodytextUK" id="25">25 А сини Білги, невільниці Рахілиної: Дан і Нефталим.</p>
<p class="bodytextUK" id="26">26 А сини Зілпи, невільниці Ліїної: ?ад і Асир. Оце сини Якова, що йому народжено в Падані арамейському.</p>
<p class="bodytextUK" id="27">27 І прибув Яків до Ісака, свого батька, до Мамре, до Кир'ят-Арби, цебто Хеврону, що там жив Авраам та Ісак.</p>
<p class="bodytextUK" id="28">28 І були Ісакові дні сто літ і вісімдесят літ.</p>
<p class="bodytextUK" id="29">29 І впокоївся Ісак та й помер, і прилучився до своєї рідні, старий та нажившись. І поховали його Ісав та Яків, сини його.</p>

</body>
</html>