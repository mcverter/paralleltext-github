
<!DOCTYPE html> 
<html lang=”UK”>
  <head>
    <title> Bible Genesis :  Chapter 27 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сталося, що зостарівсь Ісак, і затемнились очі йому, і він не бачив. І покликав він старшого сина свого Ісава, і промовив до нього: Мій сину! А той відказав йому: Ось я!</p>
<p class="bodytextUK" id="2">2 І промовив до нього Ісак: Оце я зостарівся, не знаю дня смерти своєї...</p>
<p class="bodytextUK" id="3">3 А тепер візьми знаряддя своє, сагайдака свого й лука свого, та й вийди на поле, і злови мені здобич мисливську.</p>
<p class="bodytextUK" id="4">4 І зготуй мені наїдок смачний, як я люблю, і принеси мені, і нехай я з'їм, щоб поблагословила тебе душа моя, поки помру.</p>
<p class="bodytextUK" id="5">5 А Ревека чула, як говорив Ісак до Ісава, сина свого. І пішов Ісав на поле, щоб зловити й принести здобич мисливську.</p>
<p class="bodytextUK" id="6">6 А Ревека сказала Якову, синові своєму, говорячи: Ось я чула, як твій батько казав до Ісава, брата твого, говорячи:</p>
<p class="bodytextUK" id="7">7 Принеси но здобич мисливську мені, і зроби мені наїдок смачний, нехай з'їм, і поблагословлю тебе перед лицем Господнім перед смертю своєю.</p>
<p class="bodytextUK" id="8">8 А тепер, сину мій, послухай мого голосу, те, що я розкажу тобі.</p>
<p class="bodytextUK" id="9">9 Іди до отари, і візьми мені звідти двоє добрих козлят, а я їх приготую, як наїдок смачний для батька твого, як він любить.</p>
<p class="bodytextUK" id="10">10 І принесеш батькові своєму, і буде він їсти, щоб поблагословити тебе перед смертю своєю.</p>
<p class="bodytextUK" id="11">11 І промовив Яків до Ревеки, матері своєї: Таж брат мій Ісав чоловік волохатий, а я чоловік гладенький!</p>
<p class="bodytextUK" id="12">12 Може обмацає мене батько мій, і я стану в очах його як обманець, і спроваджу на себе прокляття, а не благословення...</p>
<p class="bodytextUK" id="13">13 І сказала йому його мати: На мені прокляття твоє, сину мій! Тільки послухай слів моїх, та йди принеси мені.</p>
<p class="bodytextUK" id="14">14 І пішов він, і взяв, і приніс своїй матері. І зробила мати його наїдок смачний, як любив його батько.</p>
<p class="bodytextUK" id="15">15 І взяла Ревека гарні вбрання свого старшого сина Ісава, що були в домі з нею, і вбрала молодшого сина свого Якова.</p>
<p class="bodytextUK" id="16">16 А шкури козлят наділа на руки йому, і на гладеньку шию його.</p>
<p class="bodytextUK" id="17">17 І дала смачний наїдок та хліб, що вона спорядила, у руку Якова, сина свого.</p>
<p class="bodytextUK" id="18">18 І прибув він до батька свого та й сказав: Батьку мій! А той відказав: Ось я. Хто ти, мій сину?</p>
<p class="bodytextUK" id="19">19 А Яків промовив до батька свого: Я Ісав перворідний. Я зробив, як сказав ти мені. Уставай, сядь і попоїж із здобичі мисливської, щоб душа твоя поблагословила мене.</p>
<p class="bodytextUK" id="20">20 І сказав Ісак до сина свого: Як це ти так швидко знайшов, сину мій? А той відказав: Бо мені допоміг Господь, Бог твій.</p>
<p class="bodytextUK" id="21">21 І промовив Ісак до Якова: Підійди но, і нехай я обмацаю тебе, сину мій, чи ти це син мій Ісав, чи ні.</p>
<p class="bodytextUK" id="22">22 І підійшов Яків до Ісака, батька свого. А той обмацав його та й сказав: Голос голос Яковів, а руки руки Ісавові.</p>
<p class="bodytextUK" id="23">23 І не впізнав він його, бо були його руки як руки Ісава, брата його, волохаті, і поблагословив він його.</p>
<p class="bodytextUK" id="24">24 І сказав він: То ти син мій Ісав? А той відказав: Я.</p>
<p class="bodytextUK" id="25">25 І промовив Ісак: Подай же мені, і нехай з'їм з мисливської здобичі сина мого, щоб поблагословила тебе душа моя. І подав він йому, і він їв, і приніс йому вина, і він пив.</p>
<p class="bodytextUK" id="26">26 І промовив до нього Ісак, його батько: Підійди ж, і поцілуй мене, сину мій!</p>
<p class="bodytextUK" id="27">27 І він підійшов, і поцілував його. А той понюхав запах вбрання його, і поблагословив його, та й сказав: Дивись, запах сина мого немов запах поля, що його Господь благословив!</p>
<p class="bodytextUK" id="28">28 І хай Бог тобі дасть з роси Неба, і з ситости землі, і збіжжя багато й вина молодого!</p>
<p class="bodytextUK" id="29">29 Нехай тобі служать народи, і народи нехай тобі кланяються! Будь паном для братів своїх, і нехай тобі кланяються сини матері твоєї. Хто тебе проклинає проклятий, а хто поблагословить тебе благословенний!.</p>
<p class="bodytextUK" id="30">30 І сталося, як закінчив був Ісак благословляти Якова, і сталося, тільки но вийшов був Яків від обличчя Ісака, батька свого, аж Ісав, його брат, прийшов з полювання свого...</p>
<p class="bodytextUK" id="31">31 І також він приготовив наїдок смачний, і батьку своєму приніс. І сказав він до батька свого: Нехай встане мій батько, і хай їсть із здобичі мисливської сина свого, щоб душа твоя благословила мене!</p>
<p class="bodytextUK" id="32">32 І озвався до нього Ісак, його батько: Хто ти? А той відказав: Я син твій, твій перворідний Ісав.</p>
<p class="bodytextUK" id="33">33 І Ісак затремтів тремтінням аж надто великим, та й сказав: Хто ж тоді той, що мисливську здобич зловив, і до мене приніс, а я попоїв від усього, поки прийшов ти, і я поблагословив його? І він буде благословенний!</p>
<p class="bodytextUK" id="34">34 Як Ісав почув слова батька свого, то закричав криком сильним та вельми гірким. І сказав він до батька свого: Поблагослови мене, також мене, батьку мій!</p>
<p class="bodytextUK" id="35">35 А той відказав: Обманом прийшов був твій брат, та й забрав благословення твоє!</p>
<p class="bodytextUK" id="36">36 І промовив Ісав: Тому звалось ім'я його: Яків, і він обманив два рази мене: забрав перворідство моє, а це тепер забрав благословення моє. І сказав він: Чи ти не заховав для мене благословення?</p>
<p class="bodytextUK" id="37">37 А Ісак відповів і промовив до Ісава: Тож я вчинив його паном для тебе, та дав йому всіх братів його за рабів. І я забезпечив його хлібом і молодим вином. А що ж тоді тобі я зроблю, сину мій?</p>
<p class="bodytextUK" id="38">38 І сказав Ісав до батька свого: Чи в тебе одне те благословення, батьку мій? Поблагослови мене, також мене, батьку мій! І підніс Ісав голос свій, та й заплакав...</p>
<p class="bodytextUK" id="39">39 І відповів Ісак, батько його, та й промовив до нього: Ото буде садиба твоя без ситости землі, і без роси небесної згори.</p>
<p class="bodytextUK" id="40">40 І зо свого меча будеш жити, і будеш служити ти брату своєму. Та однако коли постараєшся, то зламаєш ярмо його з шиї своєї...</p>
<p class="bodytextUK" id="41">41 І зненавидів Ісав Якова через благословення, що поблагословив його батько його. І сказав Ісав у серці своєму: Нехай наближаться дні жалоби по батьку моєму, і я вб'ю Якова, брата свого.</p>
<p class="bodytextUK" id="42">42 І розказано Ревеці слова Ісава, її старшого сина. І послала, і покликала Якова, молодшого сина свого, та й сказала до нього: Ось Ісав, брат твій, тішиться тим, що уб'є тебе.</p>
<p class="bodytextUK" id="43">43 А тепер, сину мій, послухай мого голосу, і встань, і втечи собі до Лавана, брата мого, до Харану.</p>
<p class="bodytextUK" id="44">44 І посидиш у нього кілька часу, аж поки відвернеться лютість твого брата,</p>
<p class="bodytextUK" id="45">45 аж поки відвернеться гнів твого брата від тебе, і він забуде, що ти зробив був йому. Тоді я пошлю й заберу тебе звідти. Чого маю я стратити вас обох одного дня?</p>
<p class="bodytextUK" id="46">46 І сказала Ревека Ісакові: Життя мені обридло через дочок Хетових. Коли Яків візьме жінку з дочок Хетових, як ці, з дочок цього Краю, то нащо й жити мені?</p>

</body>
</html>