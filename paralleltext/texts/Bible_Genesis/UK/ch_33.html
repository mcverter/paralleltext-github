
<!DOCTYPE html> 
<html lang=”UK”>
  <head>
    <title> Bible Genesis :  Chapter 33 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І звів Яків очі свої, та й побачив, аж ось іде Ісав, а з ним чотири сотні людей. І він поділив своїх дітей на Лію, і на Рахіль, і на обох невільниць своїх.</p>
<p class="bodytextUK" id="2">2 І поставив він тих невільниць і дітей їх напереді, а Лію й дітей її передостанніми, а Рахіль та Йосипа останніми.</p>
<p class="bodytextUK" id="3">3 А сам пішов перед ними, і вклонився до землі сім раз, аж поки підійшов до брата свого.</p>
<p class="bodytextUK" id="4">4 І побіг Ісав назустріч йому, і обняв його, і впав на шию йому, і цілував його. І вони заплакали.</p>
<p class="bodytextUK" id="5">5 І звів свої очі Ісав, і побачив жінок та дітей. І сказав: Хто то такі? А той відказав: Діти, якими обдарував Бог твого раба.</p>
<p class="bodytextUK" id="6">6 І підійшли сюди невільниці, і їхні діти, та й вклонилися.</p>
<p class="bodytextUK" id="7">7 І підійшла також Лія та діти її, і вклонилися, а потім підійшов Йосип і Рахіль, та й вклонилися.</p>
<p class="bodytextUK" id="8">8 І сказав Ісав: А що це за цілий табір той, що я спіткав? А той відказав: Щоб знайти милість в очах мого пана.</p>
<p class="bodytextUK" id="9">9 А Ісав сказав: Я маю багато, мій брате, твоє нехай буде тобі.</p>
<p class="bodytextUK" id="10">10 А Яків сказав: Ні ж бо! Коли я знайшов милість в очах твоїх, то візьми дарунка мого з моєї руки. Бож я побачив обличчя твоє, ніби побачив Боже лице, і ти собі уподобав мене.</p>
<p class="bodytextUK" id="11">11 Візьми ж благословення моє, що припроваджене тобі, бо Бог був милостивий до мене, та й маю я все. І благав він його, і той узяв.</p>
<p class="bodytextUK" id="12">12 І промовив Ісав: Рушаймо й ходім, а я піду обік тебе.</p>
<p class="bodytextUK" id="13">13 А той відказав: Пан мій знає, що діти молоді, а дрібна та велика худоба в мене дійні. Коли погнати їх один день, то вигине вся отара.</p>
<p class="bodytextUK" id="14">14 Нехай же піде пан мій перед очима свого раба, а я піду поволі за ногою скотини, що передо мною, і за ногою дітей, аж поки не прийду до пана свого до Сеїру.</p>
<p class="bodytextUK" id="15">15 І промовив Ісав: Позоставлю ж з тобою трохи з людей, що зо мною. А той відказав: Пощо знаходжу я таку милість в очах свого пана?.</p>
<p class="bodytextUK" id="16">16 І вернувся того дня Ісав на дорогу свою до Сеїру.</p>
<p class="bodytextUK" id="17">17 А Яків подався до Суккоту, і збудував собі хату, а для худоби своєї поробив курені, тому назвав ім'я тому місцю: Суккот.</p>
<p class="bodytextUK" id="18">18 І Яків, коли він прийшов із Падану арамейського, прибув спокійно до міста Сихем у Краї ханаанському, і розтаборився перед містом.</p>
<p class="bodytextUK" id="19">19 І купив він кусок поля, де розклав намета свого, з руки синів Гамора, батька Сихема, за сто срібняків.</p>
<p class="bodytextUK" id="20">20 І поставив там жертівника, і назвав його: Ел-Елогей-Ізраїль.</p>

</body>
</html>