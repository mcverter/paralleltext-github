
<!DOCTYPE html> 
<html lang=”UK”>
  <head>
    <title> Bible Genesis :  Chapter 6 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сталося, що розпочала людина розмножуватись на поверхні землі, і їм народилися дочки.</p>
<p class="bodytextUK" id="2">2 І побачили Божі сини людських дочок, що вродливі вони, і взяли собі жінок із усіх, яких вибрали.</p>
<p class="bodytextUK" id="3">3 І промовив Господь: Не буде Мій Дух перемагатися в людині навіки, бо блудить вона. Вона тіло, і дні її будуть сто і двадцять літ.</p>
<p class="bodytextUK" id="4">4 За тих днів на землі були велетні, а також по тому, як стали приходити Божі сини до людських дочок. І вони їм народжували, то були силачі, що славні від віку.</p>
<p class="bodytextUK" id="5">5 І бачив Господь, що велике розбещення людини на землі, і ввесь нахил думки серця її тільки зло повсякденно.</p>
<p class="bodytextUK" id="6">6 І пожалкував був Господь, що людину створив на землі. І засмутився Він у серці Своїм.</p>
<p class="bodytextUK" id="7">7 І промовив Господь: Зітру Я людину, яку Я створив, з поверхні землі, від людини аж до скотини, аж до плазунів, і аж до птаства небесного. Бо жалкую, що їх Я вчинив.</p>
<p class="bodytextUK" id="8">8 Але Ной знайшов милість у Господніх очах.</p>
<p class="bodytextUK" id="9">9 Це ось оповість про Ноя. Ной був чоловік праведний і невинний у своїх поколіннях. Ной з Богом ходив.</p>
<p class="bodytextUK" id="10">10 І Ной породив трьох синів: Сима, Хама й Яфета.</p>
<p class="bodytextUK" id="11">11 І зіпсулась земля перед Божим лицем, і наповнилась земля насильством.</p>
<p class="bodytextUK" id="12">12 І бачив Бог землю, і ось зіпсулась вона, кожне бо тіло зіпсуло дорогу свою на землі.</p>
<p class="bodytextUK" id="13">13 І промовив Господь до Ноя: Прийшов кінець кожному тілу перед лицем Моїм, бо наповнилась земля насильством від них. І ось Я винищу їх із землі.</p>
<p class="bodytextUK" id="14">14 Зроби собі ковчега з дерева ?офер. З перегородками зробиш ковчега, і смолою осмолиш його ізсередини та ізнадвору.</p>
<p class="bodytextUK" id="15">15 І отак його зробиш: три сотні ліктів довжина ковчега, п'ятдесят ліктів ширина йому, а тридцять ліктів височина йому.</p>
<p class="bodytextUK" id="16">16 Отвір учиниш в ковчезі, і звузиш на лікоть його від гори, а вхід до ковчегу влаштуєш на боці його. Зробиш його на поверхи долішні, другорядні й третьорядні.</p>
<p class="bodytextUK" id="17">17 А Я ось наведу потоп, воду на землю, щоб з-під неба винищити кожне тіло, що в ньому дух життя. Помре все, що на землі!</p>
<p class="bodytextUK" id="18">18 І складу Я заповіта Свойого з тобою, і ввійдеш до ковчегу ти, і сини твої, і жінка твоя, і жінки твоїх синів із тобою.</p>
<p class="bodytextUK" id="19">19 І впровадиш до ковчегу по двоє з усього, з усього живого, із кожного тіла, щоб їх заховати живими з тобою. Вони будуть самець і самиця.</p>
<p class="bodytextUK" id="20">20 Із птаства за родом його, і з худоби за родом її, і з усіх плазунів на землі за родом їх, по двоє з усього увійдуть до тебе, щоб їх зберегти живими.</p>
<p class="bodytextUK" id="21">21 А ти набери собі з кожної їжі, що вона на споживання, і буде для тебе й для них на поживу.</p>
<p class="bodytextUK" id="22">22 І зробив Ной усе, як звелів йому Бог, так зробив він.</p>

</body>
</html>