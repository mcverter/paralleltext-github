
<!DOCTYPE html> 
<html lang=”UK”>
  <head>
    <title> Bible Genesis :  Chapter 24 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 А Авраам був старий, у літа ввійшов. І Господь Авраама поблагословив був усім.</p>
<p class="bodytextUK" id="2">2 І сказав Авраам до свого раба, найстаршого дому свого, що рядив над усім, що він мав: Поклади свою руку під стегно моє,</p>
<p class="bodytextUK" id="3">3 і я заприсягну тебе Господом, Богом неба й Богом землі, що ти не візьмеш жінки для сина мого з-посеред дочок ханаанеянина, серед якого я пробуваю.</p>
<p class="bodytextUK" id="4">4 Бо ти підеш до краю мого, і до місця мого народження, і візьмеш жінку для сина мого, для Ісака.</p>
<p class="bodytextUK" id="5">5 І сказав раб до нього: Може та жінка не схоче за мною піти до цієї землі, то чи справді поверну я твого сина до краю, звідки ти вийшов?</p>
<p class="bodytextUK" id="6">6 І промовив до нього Авраам: Стережися, щоб ти не вернув мого сина туди!</p>
<p class="bodytextUK" id="7">7 Господь, що взяв мене з дому батька мого й з краю мого народження, і що промовляв був до мене, і що присягнув мені, кажучи: Твоїм нащадкам Я дам оцю землю, Він пошле Свого Ангола перед обличчям твоїм, і ти візьмеш звідти жінку для сина мого!</p>
<p class="bodytextUK" id="8">8 А коли ота жінка не схоче піти за тобою, то ти будеш очищений з цієї присяги своєї. Тільки сина мого ти туди не вертай.</p>
<p class="bodytextUK" id="9">9 І раб поклав свою руку під стегно Авраама, пана свого, і йому присягнув на цю справу.</p>
<p class="bodytextUK" id="10">10 І взяв той раб десять верблюдів із верблюдів пана свого, та й пішов. І взяв різне добро свого пана в руку свою. І він устав, і пішов в Месопотамію до міста Нахора.</p>
<p class="bodytextUK" id="11">11 І поставив верблюди навколішки за містом при водній криниці надвечір, на час, як виходять жінки воду брати,</p>
<p class="bodytextUK" id="12">12 та й промовив: Господи, Боже пана мого Авраама, подай же сьогодні мені це, і милість вчини з паном моїм Авраамом!</p>
<p class="bodytextUK" id="13">13 Ось я стою над водним джерелом, а дочки мешканців міста виходять воду брати.</p>
<p class="bodytextUK" id="14">14 І станеться, що дівчина, до якої скажу: Нахили но глека свого, я нап'юся, а вона відповість: Пий, і так само верблюди твої я понапуваю, її Ти призначив для раба Свого, для Ісака. І з цього пізнаю, що Ти милість учинив з моїм паном.</p>
<p class="bodytextUK" id="15">15 І сталося, поки він закінчив говорити, аж ось виходить Ревека, що була народжена Бетуїлові, синові Мілки, жінки Нахора, Авраамового брата. А її глек на плечі в неї.</p>
<p class="bodytextUK" id="16">16 А дівчина та вельми вродлива з обличчя; була дівиця, і чоловік не пізнав ще її. І зійшла вона до джерела, і наповнила глека свого, та й вийшла.</p>
<p class="bodytextUK" id="17">17 І вибіг той раб назустріч їй, та й сказав: Дай но напитись води з твого глека!</p>
<p class="bodytextUK" id="18">18 А та відказала: Напийся, мій пане! І вона поспішила, і зняла свого глека на руку свою, і напоїла його.</p>
<p class="bodytextUK" id="19">19 А коли закінчила поїти його, то сказала: Також для верблюдів твоїх наберу я води, аж поки вони не нап'ються.</p>
<p class="bodytextUK" id="20">20 І метнулась вона, і глека свого спорожнила до пійла. І ще до криниці побігла набрати, і набрала води всім верблюдам його.</p>
<p class="bodytextUK" id="21">21 А чоловік той дивувався їй та мовчав, щоб пізнати, чи Господь пощастив дорогу йому, чи ні?</p>
<p class="bodytextUK" id="22">22 І сталося, як перестали верблюди пити, то взяв той чоловік золоту сережку, пів шекля вага їй, і два наручні на руки її, на десять шеклів золота вага їм,</p>
<p class="bodytextUK" id="23">23 та й сказав: Чия ти дочка? Скажи ж мені, чи в домі батька твойого є місце для нас ночувати?</p>
<p class="bodytextUK" id="24">24 Вона відказала йому: Я дочка Бетуїла, сина Мілки, що його породила вона для Нахора.</p>
<p class="bodytextUK" id="25">25 І сказала до нього: І соломи, і паші багато є в нас, також місце ночувати.</p>
<p class="bodytextUK" id="26">26 І той чоловік нахилився, і вклонився Богові аж до землі,</p>
<p class="bodytextUK" id="27">27 та й сказав: Благословенний Господь, Бог пана мого Авраама, що не опустив милости Своєї й вірности Своєї від пана мого! Я був у дорозі, Господь припровадив мене до дому братів мого пана.</p>
<p class="bodytextUK" id="28">28 І побігла дівчина, і розповіла в домі своєї матері про цю пригоду.</p>
<p class="bodytextUK" id="29">29 А в Ревеки був брат, на ймення йому Лаван. І побіг Лаван до того чоловіка надвір, до джерела.</p>
<p class="bodytextUK" id="30">30 І сталося, як він побачив сережку та наручні на руках сестри своєї, і коли почув слова Ревеки, сестри своєї, що говорила: Отак говорив мені той чоловік, то прибув він до того чоловіка, а той ось стоїть при верблюдах біля джерела,</p>
<p class="bodytextUK" id="31">31 і сказав: Увійди, благословенний Господа! Чого стоятимеш надворі? А я опорожнив дім і місце для верблюдів.</p>
<p class="bodytextUK" id="32">32 І ввійшов той чоловік до дому. А Лаван порозсідлував верблюди, і дав соломи й паші для верблюдів, і води, щоб умити ноги йому й ноги людям, що були з ним.</p>
<p class="bodytextUK" id="33">33 І поставлено перед ним, щоб він їв. А той відказав: Не буду їсти, аж поки не розкажу своєї справи. А Лаван відказав: Говори!</p>
<p class="bodytextUK" id="34">34 І той став говорити: Я раб Авраамів.</p>
<p class="bodytextUK" id="35">35 А Господь щедро поблагословив мого пана, і він став великий. І дав Він йому худобу дрібну та велику, і срібло, і золото, і рабів, і невільниць, і верблюди, й осли.</p>
<p class="bodytextUK" id="36">36 А Сарра, жінка пана мого, бувши старою, уродила панові моєму сина. А він йому все дав, що мав.</p>
<p class="bodytextUK" id="37">37 І заприсяг мене пан мій, говорячи: Не візьмеш жінки для сина мого з-посеред дочок ханаанеянина, що я пробуваю в його краю.</p>
<p class="bodytextUK" id="38">38 Але підеш до дому батька мого, і до мого роду, і візьмеш жінку для сина мого.</p>
<p class="bodytextUK" id="39">39 І сказав я до пана свого: Може та жінка не піде за мною?</p>
<p class="bodytextUK" id="40">40 І сказав він до мене: Господь, що ходив перед обличчям моїм, пошле Свого Ангола з тобою, і дорогу твою пощастить, і ти візьмеш жінку для сина мого з роду мого й з дому батька мого.</p>
<p class="bodytextUK" id="41">41 Тоді будеш очищений ти від закляття мого, як прийдеш до роду мого, а коли вони не дадуть тобі, то будеш ти чистий від закляття мого.</p>
<p class="bodytextUK" id="42">42 І прибув я сьогодні до джерела, та й сказав: Господи, Боже пана мого Авраама, коли б же Ти вчинив щасливою дорогу мою, що нею ходжу я!</p>
<p class="bodytextUK" id="43">43 Ось я стою над джерелом води, і станеться, що дівчина, яка вийде води брати, а я їй скажу: Дай но мені напитися трохи води з свого глека,</p>
<p class="bodytextUK" id="44">44 вона ж відкаже мені: Пий і ти, і для верблюдів твоїх наберу я води, то вона та жінка, яку призначив Господь для сина пана мого.</p>
<p class="bodytextUK" id="45">45 І поки скінчив я говорити в своїм серці, аж ось виходить Ревека, а її глек на плечі в неї. І зійшла вона до джерела, та й набрала води. І сказав я до неї: Напій же мене!</p>
<p class="bodytextUK" id="46">46 І метнулась вона, і свого глека з себе зняла та й сказала: Пий, а я понапуваю й верблюди твої. І я пив, а вона понапувала й ті верблюди.</p>
<p class="bodytextUK" id="47">47 А я запитався її та й сказав: Чия ти дочка? А вона відказала: Я дочка Бетуїла, сина Нахорового, якого породила йому Мілка. І сережку надів я до носа її, і наручні на руки її.</p>
<p class="bodytextUK" id="48">48 І я нахилився, і вклонився до землі Господеві, і поблагословив Господа, Бога пана мого Авраама, що Він провадив мене дорогою визначеною, щоб узяти дочку брата пана мого для сина його.</p>
<p class="bodytextUK" id="49">49 А тепер, якщо милосердя та правду ви чините з паном моїм, то скажіть мені; коли ж ні, то скажіть мені, і я звернуся праворуч або ліворуч.</p>
<p class="bodytextUK" id="50">50 І відповіли Лаван і Бетуїл та й сказали: Від Господа вийшла та річ, ми не можем сказати тобі нічого злого чи доброго.</p>
<p class="bodytextUK" id="51">51 Ось перед тобою Ревека, візьми та й іди, і нехай вона стане за жінку синові пана твого, як Господь говорив був.</p>
<p class="bodytextUK" id="52">52 І сталося, коли їхні слова почув раб Авраамів, то вклонивсь до землі Господеві.</p>
<p class="bodytextUK" id="53">53 І вийняв той раб срібний посуд, і посуд золотий та шати, і дав Ревеці, і дав цінні речі братові її та матері її.</p>
<p class="bodytextUK" id="54">54 І їли й пили він та люди, що з ним, і ночували. А коли рано встали, то він сказав: Відішліть мене до пана мого.</p>
<p class="bodytextUK" id="55">55 І сказав її брат та мати її: Нехай посидить дівчина з нами хоч днів з десять, потім підеш.</p>
<p class="bodytextUK" id="56">56 І сказав він до них: Не спізняйте мене, бо Господь пощастив мою путь. Відішліть мене, і нехай я піду до пана свого.</p>
<p class="bodytextUK" id="57">57 А вони відказали: Покличмо дівчину, і запитаймо її саму.</p>
<p class="bodytextUK" id="58">58 І покликали Ревеку, і сказали до неї: Чи ти підеш з оцим чоловіком? А вона відказала: Піду.</p>
<p class="bodytextUK" id="59">59 І послали вони Ревеку, сестру свою, і няньку її, і раба Авраамового, і людей його.</p>
<p class="bodytextUK" id="60">60 І вони поблагословили Ревеку й сказали до неї: Ти наша сестра, будь матір'ю для тисячі десятків тисяч, і нехай нащадки твої внаслідують брами твоїх ворогів.</p>
<p class="bodytextUK" id="61">61 І встала Ревека й служниці її, і посідали на верблюдів, і поїхала за тим чоловіком. І взяв раб Ревеку й відійшов.</p>
<p class="bodytextUK" id="62">62 А Ісак був вернувся з подорожі до криниці Лахай-Рої, і сидів у краї південному.</p>
<p class="bodytextUK" id="63">63 І вийшов Ісак на прогулянку в поле, як вечір наставав. І він звів свої очі, і побачив, ось верблюди йдуть.</p>
<p class="bodytextUK" id="64">64 І Ревека звела свої очі, та й Ісака побачила, і злізла з верблюда.</p>
<p class="bodytextUK" id="65">65 І сказала вона до раба: Хто отой чоловік, що полем іде нам назустріч? А раб відповів: То мій пан. І вона покривало взяла, та й накрилась.</p>
<p class="bodytextUK" id="66">66 І раб розповів Ісакові про всі речі, які він учинив.</p>
<p class="bodytextUK" id="67">67 І впровадив її Ісак до намету Сарри, матері своєї. І взяв він Ревеку, і за жінку йому вона стала, і він її покохав. І Ісак був утішений по смерті матері своєї.</p>

</body>
</html>