
<!DOCTYPE html> 
<html lang=”UK”>
  <head>
    <title> Bible Genesis :  Chapter 29 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І зібрався Яків, і пішов до краю синів Кедему.</p>
<p class="bodytextUK" id="2">2 І побачив, аж ось криниця в полі, і ото там три отарі лежали біля неї, бо з тієї криниці напувають стада. А на отворі криниці лежав великий камінь.</p>
<p class="bodytextUK" id="3">3 І збирались туди всі стада, і скочували каменя з отвору криниці, і напоювали отару, і привалювали каменя на отвір криниці знов на його місце.</p>
<p class="bodytextUK" id="4">4 І сказав до пастухів Яків: Браття мої, звідкіля ви? А ті відказали: Ми з Харану.</p>
<p class="bodytextUK" id="5">5 І сказав їм: Чи ви знаєте Лавана, сина Нахорового? І відказали: Знаємо.</p>
<p class="bodytextUK" id="6">6 І сказав їм: Чи гаразд із ним? І відказали: Гаразд. А ось Рахіль, дочка його, приходить з отарою.</p>
<p class="bodytextUK" id="7">7 І сказав: Тож іще багато дня, не час зганяти худобу. Напійте отару, та йдіть пасіть.</p>
<p class="bodytextUK" id="8">8 А вони відказали: Не можемо, аж поки не будуть зігнані всі стада, і не відкотять каменя з отвору криниці, тоді понапуваємо отару.</p>
<p class="bodytextUK" id="9">9 Іще він говорив із ними, аж ось приходить Рахіль з отарою батька свого, бо була вона пастушка.</p>
<p class="bodytextUK" id="10">10 І сталося, коли Яків побачив Рахіль, дочку Лавана, брата своєї матері, то підійшов Яків і відкотив каменя з отвору криниці, і напоїв отару Лавана, брата матері своєї.</p>
<p class="bodytextUK" id="11">11 І поцілував Яків Рахіль, і підніс свій голос, і заплакав...</p>
<p class="bodytextUK" id="12">12 І Яків оповів Рахілі, що він брат батька її, і що він син Ревеки. А та побігла, і розповіла батькові своєму...</p>
<p class="bodytextUK" id="13">13 І сталося, коли Лаван почув вістку про Якова, сина сестри своєї, то побіг йому назустріч, і обняв його, і поцілував його, і привів його до свого дому. А він розповів Лаванові про всі ті пригоди.</p>
<p class="bodytextUK" id="14">14 І промовив до нього Лаван: Поправді, ти кість моя й тіло моє! І сидів він із ним місяць часу.</p>
<p class="bodytextUK" id="15">15 І сказав Лаван до Якова: Чи тому, що ти брат мій, то ти будеш служити мені даремно? Скажи ж мені, яка плата тобі?</p>
<p class="bodytextUK" id="16">16 А в Лавана було дві дочки: ім'я старшій Лія, а ім'я молодшій Рахіль.</p>
<p class="bodytextUK" id="17">17 Очі ж Ліїні були хворі, а Рахіль була гарного стану та вродливого вигляду.</p>
<p class="bodytextUK" id="18">18 І покохав Яків Рахіль, та й сказав: Я буду сім літ служити тобі за Рахіль, молодшу дочку твою.</p>
<p class="bodytextUK" id="19">19 І промовив Лаван: Краще мені віддати її тобі, аніж віддати мені її іншому чоловікові. Сиди ж зо мною!</p>
<p class="bodytextUK" id="20">20 І служив Яків за Рахіль сім літ, а вони через любов його до неї були в його очах, як кілька днів.</p>
<p class="bodytextUK" id="21">21 І сказав Яків Лаванові: Дай мені жінку мою, бо виповнилися мої дні, і нехай я до неї ввійду!</p>
<p class="bodytextUK" id="22">22 І зібрав Лаван усіх людей тієї місцевости, і справив гостину.</p>
<p class="bodytextUK" id="23">23 І сталося ввечері, і взяв він дочку свою Лію, і до нього впровадив її. І Яків із нею зійшовся.</p>
<p class="bodytextUK" id="24">24 А Лаван дав їй Зілпу, невільницю свою, дав Лії, дочці своїй, за невільницю.</p>
<p class="bodytextUK" id="25">25 А вранці виявилося, що то була Лія! І промовив Яків до Лавана: Що це ти вчинив мені? Хіба не за Рахіль працював я в тебе? Нащо ж обманив ти мене?</p>
<p class="bodytextUK" id="26">26 А Лаван відказав: У нашій місцевості не робиться так, щоб віддавати молодшу перед старшою.</p>
<p class="bodytextUK" id="27">27 Виповни тиждень для цієї, і буде дана тобі також та, за працю, що будеш працювати в мене ще сім літ других.</p>
<p class="bodytextUK" id="28">28 І зробив Яків так, і виповнив тиждень для цієї. І він дав йому Рахіль, дочку свою, дав йому за жінку.</p>
<p class="bodytextUK" id="29">29 І дав Лаван Рахілі, дочці своїй, Білгу, невільницю свою, дав їй за невільницю.</p>
<p class="bodytextUK" id="30">30 І прийшов він також до Рахілі, і покохав також Рахіль, більше, як Лію. І працював у нього ще сім літ других.</p>
<p class="bodytextUK" id="31">31 І побачив Господь, що зненавиджена Лія, і відкрив її утробу, а Рахіль була неплідна.</p>
<p class="bodytextUK" id="32">32 І завагітніла Лія, і сина породила, і назвала ім'я йому: Рувим, бо сказала була: Господь споглянув на недолю мою, бо тепер покохає мене чоловік мій!</p>
<p class="bodytextUK" id="33">33 І завагітніла вона ще, і сина породила, і сказала: Господь почув, що я зненавиджена, і дав мені також цього. І назвала ймення йому: Симеон.</p>
<p class="bodytextUK" id="34">34 І завагітніла вона ще, і сина породила, і сказала: Тепер оцим разом буде до мене прилучений мій чоловік, бо я трьох синів породила йому. Тому й назвала ім'я йому: Левій.</p>
<p class="bodytextUK" id="35">35 І завагітніла вона ще, і сина породила, і сказала: Тим разом я буду хвалити Господа! Тому назвала ім'я йому: Юда. Та й перестала роджати.</p>

</body>
</html>