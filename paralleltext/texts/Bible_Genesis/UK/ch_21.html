
<!DOCTYPE html> 
<html lang=”UK”>
  <head>
    <title> Bible Genesis :  Chapter 21 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 А Господь згадав Сарру, як сказав був, і вчинив Господь Саррі, як Він говорив.</p>
<p class="bodytextUK" id="2">2 І Сарра зачала, і породила сина Авраамові в старості його на означений час, що про нього сказав йому Бог.</p>
<p class="bodytextUK" id="3">3 І назвав Авраам ім'я синові своєму, що вродився йому, що Сарра йому породила: Ісак.</p>
<p class="bodytextUK" id="4">4 І обрізав Авраам Ісака, сина свого,коли мав він вісім день, як Бог наказав був йому.</p>
<p class="bodytextUK" id="5">5 А Авраам був віку ста літ, як уродився йому Ісак, син його.</p>
<p class="bodytextUK" id="6">6 І промовила Сарра: Сміх учинив мені Бог, кожен, хто почує, буде сміятися з мене.</p>
<p class="bodytextUK" id="7">7 І промовила: Хто б сказав Авраамові: Сарра годує синів? Бо вродила я сина в старості його.</p>
<p class="bodytextUK" id="8">8 І дитина росла, і була відлучена. І справив Авраам велику гостину в день відлучення Ісака.</p>
<p class="bodytextUK" id="9">9 І побачила Сарра сина А?ари єгиптянки, що вродила була Авраамові, що він насміхається.</p>
<p class="bodytextUK" id="10">10 І сказала вона Авраамові: Прожени ту невільницю та сина її, бо не буде наслідувати син тієї невільниці разом із сином моїм, із Ісаком.</p>
<p class="bodytextUK" id="11">11 Але ця справа була дуже не до вподоби Авраамові через сина його.</p>
<p class="bodytextUK" id="12">12 І промовив Господь Авраамові: Нехай не буде не до вподоби тобі це через хлопця та через невільницю твою. Усе, що скаже тобі Сарра, послухай голосу її, бо Ісаком буде покликане тобі потомство.</p>
<p class="bodytextUK" id="13">13 І також сина невільниці тієї учиню його народом, бо він твоє насіння.</p>
<p class="bodytextUK" id="14">14 І встав рано Авраам, і взяв хліба й бурдюка води, і дав до А?ари на плече її, також дитину, та й послав її. І пішла вона, та й заблудила в пустині Беер-Шева.</p>
<p class="bodytextUK" id="15">15 І скінчилась вода в бурдюці, і покинула вона дитину під одним із кущів.</p>
<p class="bodytextUK" id="16">16 І пішла вона, і сіла собі навпроти, на віддалі як стрілити луком, бо сказала: Нехай я не бачу смерти цієї дитини! І сіла навпроти, і піднесла свій голос та й заплакала.</p>
<p class="bodytextUK" id="17">17 І почув Бог голос того хлопця. І кликнув до А?ари Божий Ангол із неба, і сказав їй: Що тобі, А?аро? Не бійся,бо почув Бог голос хлопця, де він там.</p>
<p class="bodytextUK" id="18">18 Устань, підійми хлопця, і рукою своєю держи його, бо великим народом зроблю Я його.</p>
<p class="bodytextUK" id="19">19 І відкрив Бог очі її, і вона побачила криницю води. І пішла вона, і наповнила бурдюка водою, та й напоїла хлопця.</p>
<p class="bodytextUK" id="20">20 І з хлопцем був Бог, і він виріс. І осів у пустині, і став він стрілець-лучник.</p>
<p class="bodytextUK" id="21">21 І осів він у пустині Паран, а мати його взяла йому жінку з єгипетського краю.</p>
<p class="bodytextUK" id="22">22 І сталося часу того, і сказав Авімелех і Піхол, головний провідник його війська, до Авраама, говорячи: Бог із тобою в усьому, що ти робиш!</p>
<p class="bodytextUK" id="23">23 А тепер присягни ж мені Богом отут, що ти не обманиш мене, і нащадка мого, і онука мого. І яка була ласка, яку я до тебе чинив, ти вчиниш зо мною та з краєм, що ти в нім чужинцем пробуваєш.</p>
<p class="bodytextUK" id="24">24 І сказав Авраам: Я присягаю!</p>
<p class="bodytextUK" id="25">25 І Авраам дорікав Авімелехові за криницю води, що її відняли були Авімелехові раби.</p>
<p class="bodytextUK" id="26">26 І сказав Авімелех: Я не знаю, хто вчинив оту річ, ані ти не розповів мені, й ані я не чув, хібащо сьогодні.</p>
<p class="bodytextUK" id="27">27 І взяв Авраам дрібну та велику худобу, та й дав Авімелехові, і обидва вони склали умову.</p>
<p class="bodytextUK" id="28">28 І поставив Авраам сім овечок з дрібного товару осібно.</p>
<p class="bodytextUK" id="29">29 І сказав Авімелех до Авраама: Що вони, сім овечок отих, що ти їх поставив осібно?</p>
<p class="bodytextUK" id="30">30 А той відказав: Бо з моєї руки сім овечок ти візьмеш, щоб для мене були на свідоцтво, що я викопав цю криницю.</p>
<p class="bodytextUK" id="31">31 Тому то назвав він це місце Беер-Шева, бо там поклялися вони.</p>
<p class="bodytextUK" id="32">32 І склали умову вони в Беер-Шеві. І встав Авімелех та Піхол, головний провідник його війська, і вернулись вони до краю филистимського.</p>
<p class="bodytextUK" id="33">33 А Авраам посадив тамариска в Беер-Шеві, і кликав там Ім'я Господа, Бога Вічного.</p>
<p class="bodytextUK" id="34">34 І Авраам пробував у филистимській землі багато днів.</p>

</body>
</html>