
<!DOCTYPE html> 
<html lang=”UK”>
  <head>
    <title> Bible Genesis :  Chapter 22 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сталось після цих випадків, що Бог випробовував Авраама. І сказав Він до нього: Аврааме! А той відказав: Ось я!</p>
<p class="bodytextUK" id="2">2 І промовив Господь: Візьми свого сина, свого одинака, що його полюбив ти, Ісака, та й піди собі до краю Морія, і принеси там його в цілопалення на одній із тих гір, що про неї скажу тобі.</p>
<p class="bodytextUK" id="3">3 І встав Авраам рано вранці, і свого осла осідлав; і взяв із собою двох слуг та Ісака, сина свого, і для цілопалення дров нарубав. І встав, і пішов він до місця, що про нього сказав йому Бог.</p>
<p class="bodytextUK" id="4">4 А третього дня Авраам звів очі свої, та й побачив те місце здалека.</p>
<p class="bodytextUK" id="5">5 І сказав Авраам своїм слугам: Сідайте собі тут з ослом, а я й хлопець підем аж туди, і поклонимося, і повернемося до вас.</p>
<p class="bodytextUK" id="6">6 І взяв Авраам дрова для цілопалення, і поклав на Ісака, сина свого, і взяв в свою руку огонь та ножа, і пішли вони разом обоє.</p>
<p class="bodytextUK" id="7">7 І сказав Ісак до Авраама, свого батька, говорячи: Батьку мій! А той відказав: Ось я, сину мій! І промовив Ісак: Ось огонь та дрова, а де ж ягня на цілопалення?</p>
<p class="bodytextUK" id="8">8 І відказав Авраам: Бог нагледить ягня Собі на цілопалення, сину мій! І пішли вони разом обоє.</p>
<p class="bodytextUK" id="9">9 І вони прийшли до місця, що про нього сказав йому Бог. І збудував там Авраам жертівника, і дрова розклав, і зв'язав Ісака, сина свого, і поклав його на жертівника над дровами.</p>
<p class="bodytextUK" id="10">10 І простяг Авраам свою руку, і взяв ножа, щоб зарізати сина свого...</p>
<p class="bodytextUK" id="11">11 Та озвався до нього Ангол Господній із неба й сказав: Аврааме, Аврааме! А той відізвався: Ось я!</p>
<p class="bodytextUK" id="12">12 І Ангол промовив: Не витягай своєї руки до хлопця, і нічого йому не чини, бо тепер Я довідався, що ти богобійний, і не пожалів для Мене сина свого, одинака свого.</p>
<p class="bodytextUK" id="13">13 А Авраам звів очі свої та й побачив, аж ось один баран зав'яз у гущавині своїми рогами. І пішов Авраам, і взяв барана, і приніс його на цілопалення замість сина свого.</p>
<p class="bodytextUK" id="14">14 І назвав Авраам ім'я місця того: Господь нагледить, що й сьогодні говориться: На горі Господь з'явиться.</p>
<p class="bodytextUK" id="15">15 А Ангол Господній із неба озвався до Авраама подруге,</p>
<p class="bodytextUK" id="16">16 і сказав: Клянуся Собою, це слово Господнє, тому, що вчинив ти цю річ, і не пожалів був сина свого, одинака свого,</p>
<p class="bodytextUK" id="17">17 то благословляючи, Я поблагословлю тебе, і розмножуючи, розмножу потомство твоє, немов зорі на небі, і немов той пісок, що на березі моря. І потомство твоє внаслідує брами твоїх ворогів.</p>
<p class="bodytextUK" id="18">18 І всі народи землі будуть потомством твоїм благословляти себе через те, що послухався ти Мого голосу.</p>
<p class="bodytextUK" id="19">19 І вернувсь Авраам до слуг своїх. І встали вони, та й пішли разом до Беер-Шеви. І осів Авраам у Беер-Шеві.</p>
<p class="bodytextUK" id="20">20 І сталося по тих випадках, і сказано Авраамові так: Ось також Мілка вродила синів Нахорові, братові твоєму:</p>
<p class="bodytextUK" id="21">21 Уца, перворідного його, і Буза, брата його, і Кемуїла, батька Арамового,</p>
<p class="bodytextUK" id="22">22 І Кеседа, і Хазо, і Пілдаша, і °длафа, і Бетуїла.</p>
<p class="bodytextUK" id="23">23 А Бетуїл породив Ревеку. Цих восьмерох породила Мілка Нахорові, братові Авраамовому.</p>
<p class="bodytextUK" id="24">24 А наложниця його а їй на ймення Реума вродила й вона Теваха й ?ахама, і Тахаша й Мааху.</p>

</body>
</html>