
<!DOCTYPE html> 
<html lang=”UK”>
  <head>
    <title> Bible Genesis :  Chapter 9 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І поблагословив Бог Ноя й синів його, та й промовив: Плодіться й розмножуйтеся, та наповнюйте землю!</p>
<p class="bodytextUK" id="2">2 І ляк перед вами, і страх перед вами буде між усією звіриною землі, і між усім птаством небесним, між усім, чим роїться земля, і між усіма рибами моря. У ваші руки віддані вони.</p>
<p class="bodytextUK" id="3">3 Усе, що плазує, що живе воно, буде вам на їжу. Як зелену ярину Я віддав вам усе.</p>
<p class="bodytextUK" id="4">4 Тільки м'яса з душею його, цебто з кров'ю його, не будете ви споживати.</p>
<p class="bodytextUK" id="5">5 А тільки Я буду жадати вашу кров із душ ваших, з руки кожної звірини буду жадати її, і з руки чоловіка, з руки кожного брата його Я буду жадати душу людську.</p>
<p class="bodytextUK" id="6">6 Хто виллє кров людську з людини, то виллята буде його кров, бо Він учинив людину за образом Божим.</p>
<p class="bodytextUK" id="7">7 Ви ж плодіться й розмножуйтеся, роїться на землі та розмножуйтесь на ній!</p>
<p class="bodytextUK" id="8">8 І сказав Бог до Ноя та до синів його з ним, кажучи:</p>
<p class="bodytextUK" id="9">9 А Я, ось Свого заповіта укладаю Я з вами та з вашим потомством по вас.</p>
<p class="bodytextUK" id="10">10 І з кожною живою душею, що з вами: серед птаства, серед худоби, і серед усієї земної звірини з вами, від усіх, що виходять з ковчегу, до всієї земної звірини.</p>
<p class="bodytextUK" id="11">11 І Я укладу заповіта Свого з вами, і жодне тіло не буде вже знищене водою потопу, і більш не буде потопу, щоб землю нищити.</p>
<p class="bodytextUK" id="12">12 І Бог промовляв: Оце знак заповіту, що даю Я його поміж Мною та вами, і поміж кожною живою душею, що з вами, на вічні покоління:</p>
<p class="bodytextUK" id="13">13 Я веселку Свою дав у хмарі, і стане вона за знака заповіту між Мною та між землею.</p>
<p class="bodytextUK" id="14">14 І станеться, коли над землею Я хмару захмарю, то буде виднітися в хмарі веселка.</p>
<p class="bodytextUK" id="15">15 І згадаю про Свого заповіта, що між Мною й між вами, і між кожною живою душею в кожному тілі. І більш не буде вода для потопу, щоб вигубляти кожне тіло.</p>
<p class="bodytextUK" id="16">16 І буде веселка у хмарі, і побачу її, щоб пам'ятати про вічний заповіт між Богом і між кожною живою душею в кожному тілі, що воно на землі.</p>
<p class="bodytextUK" id="17">17 І сказав Бог до Ноя: Це знак заповіту, що Я встановив поміж Мною й поміж кожним тілом, що воно на землі.</p>
<p class="bodytextUK" id="18">18 І були сини Ноєві, що вийшли з ковчегу: Сим, і Хам, і Яфет. А Хам він був батько Ханаанів.</p>
<p class="bodytextUK" id="19">19 Оці троє були сини Ноєві, і від них залюднилася вся земля.</p>
<p class="bodytextUK" id="20">20 І зачав був Ной, муж землі, садити виноград.</p>
<p class="bodytextUK" id="21">21 І пив він вино та й упився, й обнажився в середині свого намету.</p>
<p class="bodytextUK" id="22">22 І побачив Хам, батько Ханаанів, наготу батька свого, та й розказав обом браттям своїм надворі.</p>
<p class="bodytextUK" id="23">23 Узяли тоді Сим та Яфет одежину, і поклали обидва на плечі свої, і позадкували, та й прикрили наготу батька свого. Вони відвернули дозаду обличчя свої, і не бачили наготи батька свого.</p>
<p class="bodytextUK" id="24">24 А Ной витверезився від свого вина, і довідався, що йому був учинив його син наймолодший.</p>
<p class="bodytextUK" id="25">25 І сказав він: Проклятий будь Ханаан, він буде рабом рабів своїм браттям!</p>
<p class="bodytextUK" id="26">26 І сказав він: Благословенний Господь, Симів Бог, і хай Ханаан рабом буде йому!</p>
<p class="bodytextUK" id="27">27 Нехай Бог розпросторить Яфета, і нехай пробуває в наметах він Симових, і нехай Ханаан рабом буде йому!</p>
<p class="bodytextUK" id="28">28 А Ной жив по потопі триста літ і п'ятдесят літ.</p>
<p class="bodytextUK" id="29">29 А всіх Ноєвих днів було дев'ятсот літ і п'ятдесят літ. Та й помер.</p>

</body>
</html>