
<!DOCTYPE html> 
<html lang=”UK”>
  <head>
    <title> Bible Genesis :  Chapter 49 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І покликав Яків усіх синів своїх та й промовив: Зберіться, а я сповіщу вам, що вас спіткає наприкінці днів.</p>
<p class="bodytextUK" id="2">2 Зійдіться та слухайте ви, сини Якова, і прислухайтеся до Ізраїля, вашого батька!</p>
<p class="bodytextUK" id="3">3 Рувиме, ти мій перворідний, моя міць і початок ти сили моєї, верх величности й верх ти могутности!</p>
<p class="bodytextUK" id="4">4 Ти пінився був, як вода, та не втримаєшся, бо ти увійшов був на ложе свойого отця, і збезчестив його, на постелю мою ти піднявся!</p>
<p class="bodytextUK" id="5">5 Симеон і Левій то брати, їхня зброя знаряддя насильства.</p>
<p class="bodytextUK" id="6">6 Хай до їхньої змови не входить душа моя, і нехай не прилучиться слава моя до їх зборів, бо вони в своїм гніві людину забили, а в своїй самоволі вола копит позбавили...</p>
<p class="bodytextUK" id="7">7 Проклятий гнів їхній, бо сильний, та їхня лютість, тяжка бо вона! Поділю їх я в Якові, і їх розпорошу в Ізраїлі!</p>
<p class="bodytextUK" id="8">8 О Юдо, похвалять тебе твої браття! Рука твоя на шиї твоїх ворогів, сини батька твого тобі вклоняться.</p>
<p class="bodytextUK" id="9">9 Юда лев молодий! Ти, мій сину, вертаєшся з здобичі: прихиливсь він, поклався як лев й як левиця, зведе хто його?</p>
<p class="bodytextUK" id="10">10 Не відійметься берло від Юди, ані з його стегон законодавець, аж прийде Примиритель, що Йому буде послух народів.</p>
<p class="bodytextUK" id="11">11 Він прив'язує до винограду свого молодого осла, а до вибраної виноградини сина ослиці своєї. Він одежу свою буде прати в вині, а шату свою в виноградній крові!</p>
<p class="bodytextUK" id="12">12 Від вина він зробивсь мутноокий, а від молока білозубий.</p>
<p class="bodytextUK" id="13">13 Завулон буде мешкать над берегом морським, над берегом тим, де стають кораблі, а границя його до Сидону.</p>
<p class="bodytextUK" id="14">14 Іссахар то костистий осел, що лежить між кошарами.</p>
<p class="bodytextUK" id="15">15 І побачив він спокій, що добрий, та землю, що стала приємна, і він нахилив свої плечі, щоб нести, і став працювать на податок.</p>
<p class="bodytextUK" id="16">16 Дан буде судить свій народ, як один із Ізраїльських родів.</p>
<p class="bodytextUK" id="17">17 Дан буде вужем при дорозі, змією отруйливою при шляху, що п'яти коневі кусає, і його верхівець позад себе впаде.</p>
<p class="bodytextUK" id="18">18 Спасіння від Тебе чекаю, о Господи!</p>
<p class="bodytextUK" id="19">19  ?ад на нього юрба нападатиме, та він нападе на їх п'яти.</p>
<p class="bodytextUK" id="20">20 Асир його хліб буде ситий, і він буде давати присмаки царські.</p>
<p class="bodytextUK" id="21">21 Нефталим вільна ланя, він прекрасні слова видає.</p>
<p class="bodytextUK" id="22">22 Йосип вітка родюча, вітка родючая над джерелом, її віття по муру спинається.</p>
<p class="bodytextUK" id="23">23 І огірчили його та з луку стріляли, і зненавиділи були стрільці його.</p>
<p class="bodytextUK" id="24">24 Та зостався міцним його лук, і стали пружні рамена його рук, від рук Сильного Якового, звідти Пастир, Твердиня синів Ізраїлевих.</p>
<p class="bodytextUK" id="25">25 Проси ти від Бога, свойого Отця, і Він допоможе тобі, і проси Всемогутнього і Він благословить тебе благословенням небес, що на висоті, благословенням безодні, що долі лежить, благословеннями перс та утроби.</p>
<p class="bodytextUK" id="26">26 Благословення батька твого стали сильніші від благословення батьків моїх, аж до пожаданих висот віковічних. Нехай вони будуть на голову Йосипову, на маківку вибраного з-поміж братів своїх!</p>
<p class="bodytextUK" id="27">27 Веніямин хижий вовк: вранці їсть він ловитву, а на вечір розділює здобич.</p>
<p class="bodytextUK" id="28">28 Оце всі дванадцять племен Ізраїлевих, і те, що говорив їм батько їх. І він поблагословив їх, кожного за благословенням його поблагословив їх.</p>
<p class="bodytextUK" id="29">29 І він наказав їм, і промовив до них: Я прилучаюся до своєї рідні... Поховайте мене при батьках моїх у печері, що на полі Ефрона хіттеянина,</p>
<p class="bodytextUK" id="30">30 у тій печері, що на полі Махпели, що навпроти Мамре в ханаанській землі, яке поле купив був Авраам від Ефрона хіттеянина на володіння для гробу.</p>
<p class="bodytextUK" id="31">31 Там поховано Авраама й жінку його Сарру, там поховали Ісака та його жінку Ревеку, і там поховав я Лію.</p>
<p class="bodytextUK" id="32">32 Поле й печера, що на нім, то добуток від синів Хета.</p>
<p class="bodytextUK" id="33">33 І закінчив Яків заповіта синам своїм, і втягнув свої ноги до ліжка, та й спочив. І він прилучився до своєї рідні.</p>

</body>
</html>