
<!DOCTYPE html> 
<html lang=”UK”>
  <head>
    <title> Bible Genesis :  Chapter 28 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І покликав Ісак Якова, і поблагословив його, і наказав йому та й промовив: Не бери жінки з дочок ханаанських.</p>
<p class="bodytextUK" id="2">2 Устань, піди до Падану арамейського, до дому Бетуїла, батька твоєї матері, і візьми собі звідти жінку з дочок Лавана, брата матері твоєї.</p>
<p class="bodytextUK" id="3">3 А Бог Всемогутній поблагословить тебе, і розплодить тебе, і розмножить тебе, і ти станеш громадою народів.</p>
<p class="bodytextUK" id="4">4 І дасть тобі благословення Авраамове, тобі та потомству твоєму з тобою, щоб віддати тобі землю твого тимчасового замешкання, що Бог дав був її Авраамові.</p>
<p class="bodytextUK" id="5">5 І послав Ісак Якова, і пішов він до Падану арамейського, до Лавана, сина Бетуїлового, арамеянина, брата Ревеки, матері Якова й Ісава.</p>
<p class="bodytextUK" id="6">6 І побачив Ісав, що Ісак поблагословив Якова, і послав його до Падану арамейського, щоб узяв собі звідти жінку, і поблагословив його, кажучи: Не бери жінки з дочок ханаанських,</p>
<p class="bodytextUK" id="7">7 і що послухався Яків батька свого й матері своєї, та й пішов до Падану арамейського.</p>
<p class="bodytextUK" id="8">8 І побачив Ісав, що дочки ханаанські недобрі в очах Ісака, батька його,</p>
<p class="bodytextUK" id="9">9 і пішов Ісав до Ізмаїла, і взяв Махалату, дочку Ізмаїла, сина Авраамового, сестру Невайотову, до жінок своїх за жінку.</p>
<p class="bodytextUK" id="10">10 І вийшов Яків із Беер-Шеви, і пішов до Харану.</p>
<p class="bodytextUK" id="11">11 І натрапив він був на одне місце, і ночував там, бо сонце зайшло було. І взяв він з каміння того місця, і поклав собі в голови. І він ліг на тім місці.</p>
<p class="bodytextUK" id="12">12 І снилось йому, ось драбина поставлена на землю, а верх її сягав аж неба. І ось Анголи Божі виходили й сходили по ній.</p>
<p class="bodytextUK" id="13">13 І ото Господь став на ній і промовив: Я Господь, Бог Авраама, батька твого, і Бог Ісака. Земля, на якій ти лежиш, Я дам її тобі та нащадкам твоїм.</p>
<p class="bodytextUK" id="14">14 І буде потомство твоє, немов порох землі. І поширишся ти на захід, і на схід, і на північ, і на південь. І благословляться в тобі та в нащадках твоїх всі племена землі.</p>
<p class="bodytextUK" id="15">15 І ось Я з тобою, і буду тебе пильнувати скрізь, куди підеш, і верну тебе до цієї землі, бо Я не покину тебе, аж поки не вчиню, що Я сказав був тобі.</p>
<p class="bodytextUK" id="16">16 І прокинувся Яків зо свого сну, та й сказав: Дійсно, Господь пробуває на цьому місці, а того я й не знав!</p>
<p class="bodytextUK" id="17">17 І злякався він і сказав: Яке страшне оце місце! Це ніщо інше, як дім Божий, і це брама небесна.</p>
<p class="bodytextUK" id="18">18 І встав Яків рано вранці, і взяв каменя, що поклав був собі в голови, і поставив його за пам'ятника, і вилив оливу на його верх.</p>
<p class="bodytextUK" id="19">19 І назвав він ім'я тому місцю: Бет-Ел, а ймення того міста напочатку було Луз.</p>
<p class="bodytextUK" id="20">20 І склав Яків обітницю, говорячи: Коли Бог буде зо мною, і буде мене пильнувати на цій дорозі, якою ходжу, і дасть мені хліба їсти та одежу вдягнутись,</p>
<p class="bodytextUK" id="21">21 і я з миром вернуся до дому батька свого, то Господь буде мені Богом,</p>
<p class="bodytextUK" id="22">22 і цей камінь, що я поставив за пам'ятника, буде домом Божим. І зо всього, що даси Ти мені, я, щодо десятини, дам десятину Тобі!</p>

</body>
</html>