
<!DOCTYPE html> 
<html lang=”UK”>
  <head>
    <title> Bible Genesis :  Chapter 37 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І осівся Яків у Краї мешкання батька свого, в Краї ханаанському.</p>
<p class="bodytextUK" id="2">2 Оце оповість про Якова. Йосип, віку сімнадцяти літ, пас, як юнак, отару з братами своїми, з синами Білги та з синами Зілпи, жінок батька свого. І Йосип доносив недобрі звістки про них до їхнього батька.</p>
<p class="bodytextUK" id="3">3 А Ізраїль любив Йосипа над усіх синів своїх, бо він був у нього сином старости. І він справив йому квітчасте вбрання.</p>
<p class="bodytextUK" id="4">4 І бачили його браття, що їх батько полюбив його над усіх братів його, і зненавиділи його, і не могли говорити з ним спокійно.</p>
<p class="bodytextUK" id="5">5 І снився був Йосипові сон, і він розповів своїм браттям, а вони ще збільшили ненависть до нього.</p>
<p class="bodytextUK" id="6">6 І сказав він до них: Послухайте но про той сон, що снився мені.</p>
<p class="bodytextUK" id="7">7 А ото ми в'яжемо снопи серед поля, і ось мій сніп зачав уставати, та й став. І ось оточують ваші снопи, та й вклоняються снопові моєму.</p>
<p class="bodytextUK" id="8">8 І сказали йому його браття: Чи справді ти будеш царювати над нами, чи теж справді ти будеш панувати над нами? І вони збільшили ненависть до нього через сни його та через слова його.</p>
<p class="bodytextUK" id="9">9 І снився йому ще сон інший, і він оповів його братам своїм, та й сказав: Оце снився мені ще сон, і ось сонце та місяць та одинадцять зір вклоняються мені.</p>
<p class="bodytextUK" id="10">10 І він розповів це батькові своєму та браттям своїм. І докорив йому батько його, та й промовив до нього: Що то за сон, що снився тобі? Чи справді прийдемо ми, я та мати твоя та брати твої, щоб уклонитися тобі до землі?</p>
<p class="bodytextUK" id="11">11 І заздрили йому брати його, а батько його запам'ятав ці слова.</p>
<p class="bodytextUK" id="12">12 І пішли брати його пасти отару свого батька в Сихем.</p>
<p class="bodytextUK" id="13">13 І сказав Ізраїль до Йосипа: Таж брати твої пасуть у Сихемі! Іди ж, і я пошлю тебе до них! А той відказав йому: Ось я!</p>
<p class="bodytextUK" id="14">14 І сказав він до нього: Піди но, побач стан братів твоїх і стан отари, та й дай мені відповідь. І він послав його з долини Хеврону, і той прибув до Сихему.</p>
<p class="bodytextUK" id="15">15 І знайшов його один чоловік, а він ось блукає по полю. І запитав його той чоловік, кажучи: Чого ти шукаєш?</p>
<p class="bodytextUK" id="16">16 А той відказав: Я шукаю братів своїх. Скажи ж мені, де вони випасають?</p>
<p class="bodytextUK" id="17">17 І сказав той чоловік: Вони пішли звідси, бо я чув, як казали вони: Ходімо до Дотаїну. І пішов Йосип за своїми братами, і знайшов їх у Дотаїні.</p>
<p class="bodytextUK" id="18">18 А вони побачили його здалека, і поки він наблизився до них, то змовлялися на нього, щоб убити його.</p>
<p class="bodytextUK" id="19">19 І сказали вони один одному: Ось іде той сновидець!</p>
<p class="bodytextUK" id="20">20 А тепер давайте вбиймо його, і вкиньмо його до однієї з ям, та й скажемо: Дикий звір з'їв його! І побачимо, що буде з його снами.</p>
<p class="bodytextUK" id="21">21 І почув це Рувим, і визволив його з руки їхньої, і сказав: Не губімо душі його!</p>
<p class="bodytextUK" id="22">22 І сказав до них Рувим: Не проливайте крови, киньте його до ями тієї, що в пустині, а руки не кладіть на нього, щоб визволити його з їхньої руки, щоб вернути його до батька його.</p>
<p class="bodytextUK" id="23">23 І сталося, коли прийшов Йосип до братів своїх, то вони стягнули з Йосипа вбрання його, вбрання квітчасте, що на ньому було.</p>
<p class="bodytextUK" id="24">24 І взяли його, та й кинули його до ями, а яма та порожня була, не було в ній води.</p>
<p class="bodytextUK" id="25">25 І сіли вони попоїсти хліба. І звели вони очі свої та й побачили, ось караван ізмаїлітів іде з ?ілеаду, а верблюди їхні несуть пахощі, і бальзам, і ладан, іде він спровадити це до Єгипту.</p>
<p class="bodytextUK" id="26">26 І сказав Юда до своїх братів: Яка користь, що вб'ємо нашого брата, і затаїмо його кров?</p>
<p class="bodytextUK" id="27">27 Давайте продамо його ізмаїльтянам, і рука наша нехай не буде на ньому, бо він брат нам, він наше тіло. І послухалися брати його.</p>
<p class="bodytextUK" id="28">28 І коли проходили мідіяніти, купці, то витягли й підняли Йосипа з ями. І продали Йосипа ізмаїльтянам за двадцять срібняків, а ті повели Йосипа до Єгипту.</p>
<p class="bodytextUK" id="29">29 А Рувим вернувся до ями, аж нема Йосипа в ямі! І розірвав він одежу свою...</p>
<p class="bodytextUK" id="30">30 І вернувся він до братів своїх, та й сказав: Немає хлопця! А я, куди я піду?</p>
<p class="bodytextUK" id="31">31 А вони взяли Йосипове вбрання, і зарізали козла, і вмочили вбрання в кров.</p>
<p class="bodytextUK" id="32">32 І послали вони квітчасте вбрання, і принесли до свого батька, та й сказали: Оце ми знайшли. Пізнай но, чи це вбрання твого сина воно, чи ні?</p>
<p class="bodytextUK" id="33">33 А він пізнав його та й сказав: Вбрання мого сина... Дикий звір його з'їв... Справді розшарпаний Йосип!</p>
<p class="bodytextUK" id="34">34 І роздер Яків одіж свою, і зодягнув веретище на стегна свої, і багато днів справляв жалобу по синові своєму...</p>
<p class="bodytextUK" id="35">35 І зачали всі сини його та всі дочки його потішати його. Але він не міг утішитися, та й сказав: У жалобі зійду я до сина мого до шеолу. І плакав за ним його батько.</p>
<p class="bodytextUK" id="36">36 І мідіяніти продали Йосипа до Єгипту, до Потіфара, царедворця фараонового, начальника царської сторожі.</p>

</body>
</html>