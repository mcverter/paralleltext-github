
<!DOCTYPE html> 
<html lang=”UK”>
  <head>
    <title> Bible Genesis :  Chapter 11 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І була вся земля одна мова та слова одні.</p>
<p class="bodytextUK" id="2">2 І сталось, як рушали зо Сходу вони, то в Шинеарському краї рівнину знайшли, і оселилися там.</p>
<p class="bodytextUK" id="3">3 І сказали вони один одному: Ану, наробімо цегли, і добре її випалімо! І сталася цегла для них замість каменя, а смола земляна була їм за вапно.</p>
<p class="bodytextUK" id="4">4 І сказали вони: Тож місто збудуймо собі, та башту, а вершина її аж до неба. І вчинімо для себе ймення, щоб ми не розпорошилися по поверхні всієї землі.</p>
<p class="bodytextUK" id="5">5 І зійшов Господь, щоб побачити місто та башту, що людські сини будували її.</p>
<p class="bodytextUK" id="6">6 І промовив Господь: Один це народ, і мова одна для всіх них, а це ось початок їх праці. Не буде тепер нічого для них неможливого, що вони замишляли чинити.</p>
<p class="bodytextUK" id="7">7 Тож зійдімо, і змішаймо там їхні мови, щоб не розуміли вони мови один одного.</p>
<p class="bodytextUK" id="8">8 І розпорошив їх звідти Господь по поверхні всієї землі, і вони перестали будувати те місто.</p>
<p class="bodytextUK" id="9">9 І тому то названо ймення йому: Вавилон, бо там помішав Господь мову всієї землі. І розпорошив їх звідти Господь по поверхні всієї землі.</p>
<p class="bodytextUK" id="10">10 Оце нащадки Симові: Сим був віку ста літ, та й породив Арпахшада, два роки по потопі.</p>
<p class="bodytextUK" id="11">11 І жив Сим по тому, як породив Арпахшада, п'ять сотень літ. І породив він синів і дочок.</p>
<p class="bodytextUK" id="12">12 А Арпахшад жив тридцять і п'ять літ, та й породив він Шелаха.</p>
<p class="bodytextUK" id="13">13 І жив Арпахшад по тому, як породив він Шелаха, чотири сотні літ та три роки. І породив він синів та дочок.</p>
<p class="bodytextUK" id="14">14 Шелах же жив тридцять літ, та й породив він Евера.</p>
<p class="bodytextUK" id="15">15 І жив Шелах по тому, як породив він Евера, чотири сотні літ і три роки. І породив він синів та дочок.</p>
<p class="bodytextUK" id="16">16 Евер же жив тридцять літ і чотири, та й породив він Пеле?а.</p>
<p class="bodytextUK" id="17">17 І жив Евер по тому, як породив він Пеле?а, чотири сотні літ і тридцять літ. І породив він синів та дочок.</p>
<p class="bodytextUK" id="18">18 Пеле? же жив тридцять літ, та й породив Реу.</p>
<p class="bodytextUK" id="19">19 І жив Пеле? по тому, як породив Реу, дві сотні літ і дев'ять літ. І породив він синів та дочок.</p>
<p class="bodytextUK" id="20">20 А Реу жив тридцять і два роки, та й породив Серу?а.</p>
<p class="bodytextUK" id="21">21 І жив Реу по тому, як породив Серу?а, дві сотні літ і сім літ. І породив він синів та дочок.</p>
<p class="bodytextUK" id="22">22 А Серу? жив тридцять літ, та й породив Нахора.</p>
<p class="bodytextUK" id="23">23 І жив Серу? по тому, як породив Нахора, дві сотні літ. І породив він синів та дочок.</p>
<p class="bodytextUK" id="24">24 А Нахор жив двадцять літ і дев'ять, та й породив він Тераха.</p>
<p class="bodytextUK" id="25">25 І жив Нахор по тому, як породив він Тераха, сотню літ і дев'ятнадцять літ. І породив він синів та дочок.</p>
<p class="bodytextUK" id="26">26 Терах же жив сімдесят літ, та й породив Аврама, і Нахора, і Гарана.</p>
<p class="bodytextUK" id="27">27 А оце нащадки Терахові: Терах породив Аврама, і Нахора, і Гарана. А Гаран породив Лота.</p>
<p class="bodytextUK" id="28">28 Гаран же помер за життя свого батька, у краї свого народження, в Урі халдейському.</p>
<p class="bodytextUK" id="29">29 І побрали Аврам та Нахор для себе жінок. Ім'я Аврамовій жінці Сара, а ймення Нахоровій жінці Мілка, дочка Гарана, Мілчиного батька і батька °ски.</p>
<p class="bodytextUK" id="30">30 А Сара неплідна була, не мала нащадка вона.</p>
<p class="bodytextUK" id="31">31 І взяв Терах Аврама, сина свого, і Лота, сина Гаранового, сина свого сина, і Сару, невістку свою, жінку Аврама, свого сина, та й вийшов з ними з Уру халдейського, щоб піти до краю ханаанського. І прийшли вони аж до Харану, та й там оселилися.</p>
<p class="bodytextUK" id="32">32 І було днів Терахових дві сотні літ та п'ять літ. І Терах помер у Харані.</p>

</body>
</html>