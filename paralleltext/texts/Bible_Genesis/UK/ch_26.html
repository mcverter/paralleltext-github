
<!DOCTYPE html> 
<html lang=”UK”>
  <head>
    <title> Bible Genesis :  Chapter 26 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І настав був голод у Краю, окрім голоду першого, що був за днів Авраамових. І пішов Ісак до Авімелеха, царя филистимського, до ?ерару.</p>
<p class="bodytextUK" id="2">2 І явився йому Господь і сказав: Не ходи до Єгипту, оселися в землі, про яку Я скажу тобі.</p>
<p class="bodytextUK" id="3">3 Оселися хвилево в землі тій, і Я буду з тобою, і тебе поблагословлю, бо тобі та нащадкам твоїм дам усі оці землі. І Я виконаю присягу, що нею поклявся був Авраамові, батьку твоєму.</p>
<p class="bodytextUK" id="4">4 І розмножу нащадків твоїх, немов зорі на небі, і потомству твоєму Я дам усі оці землі. І поблагословляться в потомстві твоїм усі народи землі,</p>
<p class="bodytextUK" id="5">5 через те, що Авраам послухав Мого голосу, і виконував те, що виконувати Я звелів: заповіді Мої, постанови й закони Мої.</p>
<p class="bodytextUK" id="6">6 І осів Ісак у ?ерарі.</p>
<p class="bodytextUK" id="7">7 І питалися люди тієї місцевости про жінку його. А він відказав: Вона сестра моя, бо боявся сказати: Вона жінка моя, щоб не вбили мене люди тієї місцевости через Ревеку, бо вродлива з обличчя вона.</p>
<p class="bodytextUK" id="8">8 І сталося, коли він там довго жив, і дивився Авімелех, цар филистимський, через вікно, та й побачив, ось Ісак забавляється з Ревекою, жінкою своєю.</p>
<p class="bodytextUK" id="9">9 І покликав Авімелех Ісака та й сказав: Тож оце вона жінка твоя! А як ти сказав був: Вона сестра моя? Ісак же йому відповів: Бо сказав, щоб не вмерти мені через неї!</p>
<p class="bodytextUK" id="10">10 І сказав Авімелех: Що ж то нам учинив ти? Один із народу був мало не ліг із твоєю жінкою, і ти гріх би спровадив на нас!</p>
<p class="bodytextUK" id="11">11 І наказав Авімелех усьому народові, говорячи: Хто доторкнеться цього чоловіка та жінки його, той певно буде забитий.</p>
<p class="bodytextUK" id="12">12 І посіяв Ісак у землі тій, і зібрав того року стокротно, і Господь поблагословив був його.</p>
<p class="bodytextUK" id="13">13 І забагатів оцей чоловік, і багатів усе більше, аж поки не став сильно багатий.</p>
<p class="bodytextUK" id="14">14 І була в нього отара овець та кіз, і череда товару, і багато рабів. І заздрили йому филистимляни.</p>
<p class="bodytextUK" id="15">15 І всі криниці, що їх повикопували раби батька його, за днів батька його Авраама, филистимляни позатикали, і понаповнювали їх землею.</p>
<p class="bodytextUK" id="16">16 І сказав Авімелех Ісакові: Іди ти від нас, бо зробився ти значно сильніший за нас!</p>
<p class="bodytextUK" id="17">17 І пішов Ісак звідти, і в долині ?ерару розтаборився, та й осів там.</p>
<p class="bodytextUK" id="18">18 І знову Ісак повикопував криниці на воду, що їх повикопували були за днів батька його Авраама, а позатикали були їх филистимляни по Авраамовій смерті. І він назвав їм імення, як імення, що батько його був їм назвав.</p>
<p class="bodytextUK" id="19">19 І копали Ісакові раби в долині, і знайшли там криницю живої води.</p>
<p class="bodytextUK" id="20">20 І сварилися пастухи ?ерарські з пастухами Ісаковими, кажучи: Це наша вода! І він назвав ім'я для тієї криниці: Есек, бо сварилися з ним.</p>
<p class="bodytextUK" id="21">21 І викопали вони іншу криницю, і сварилися також за неї. І він назвав для неї ім'я: Ситна.</p>
<p class="bodytextUK" id="22">22 І він пересунувся звідти, і викопав іншу криницю, і не сварились за неї. І він назвав для неї ім'я: Реховот, і сказав: Тепер нам поширив Господь, і в Краю ми розмножимось.</p>
<p class="bodytextUK" id="23">23 А звідти піднявся він до Беер-Шеви.</p>
<p class="bodytextUK" id="24">24 І явився йому Господь тієї ночі й сказав: Я Бог Авраама, батька твого; не бійся, бо Я з тобою! І поблагословлю Я тебе, і розмножу нащадків твоїх ради Авраама, Мойого раба.</p>
<p class="bodytextUK" id="25">25 І він збудував там жертівника, і покликав Господнє Ймення. І поставив він там намета свого, а раби Ісакові криницю там викопали.</p>
<p class="bodytextUK" id="26">26 І прийшов до нього з ?ерару Авімелех, і Ахуззат, товариш його, і Піхол, головний начальник війська його.</p>
<p class="bodytextUK" id="27">27 І сказав їм Ісак: Чого ви до мене прийшли? Ви ж зненавиділи мене, і вислали мене від себе.</p>
<p class="bodytextUK" id="28">28 А ті відказали: Ми бачимо справді, що з тобою Господь. І ми сказали: Нехай буде клятва поміж нами, поміж нами й поміж тобою, і складімо умову з тобою,</p>
<p class="bodytextUK" id="29">29 що не вчиниш нам злого, як і ми не торкнулись до тебе, і як ми робили з тобою тільки добро, і тебе відіслали з миром. Ти тепер благословенний від Господа!</p>
<p class="bodytextUK" id="30">30 І він учинив для них гостину, і вони їли й пили.</p>
<p class="bodytextUK" id="31">31 А рано вони повставали, і присягли один одному. І відіслав їх Ісак, і вони пішли від нього з миром.</p>
<p class="bodytextUK" id="32">32 І сталося того дня, і прийшли Ісакові раби, і розказали йому про криницю, яку вони викопали. І сказали йому: Ми воду знайшли!</p>
<p class="bodytextUK" id="33">33 І він назвав її: Шів'а, чому ймення міста того Беер-Шева аж до сьогоднішнього дня.</p>
<p class="bodytextUK" id="34">34 І був Ісав віку сорока літ, і взяв жінку Єгудиту, дочку хіттеянина Беері, і Босмату, дочку хіттеянина Елона.</p>
<p class="bodytextUK" id="35">35 І вони стали гіркотою духа для Ісака й Ревеки.</p>

</body>
</html>