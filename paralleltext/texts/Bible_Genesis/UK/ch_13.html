
<!DOCTYPE html> 
<html lang=”UK”>
  <head>
    <title> Bible Genesis :  Chapter 13 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І піднявся Аврам із Єгипту, сам, і жінка його, і все, що в нього було, і Лот разом із ним, до Не?еву.</p>
<p class="bodytextUK" id="2">2 А Аврам був вельми багатий на худобу, на срібло й на золото.</p>
<p class="bodytextUK" id="3">3 І пішов він в мандрівки свої від Не?еву аж до Бет-Елу, аж до місця, де напочатку намет його був поміж Бет-Елом і поміж Гаєм,</p>
<p class="bodytextUK" id="4">4 до місця жертівника, що його він зробив там напочатку. І Аврам там прикликав Господнє Ймення.</p>
<p class="bodytextUK" id="5">5 Так само й у Лота, що з Аврамом ходив, дрібна та велика худоба була та намети.</p>
<p class="bodytextUK" id="6">6 І не вміщала їх та земля, щоб їм разом пробувати, бо великий був їхній маєток, і не могли вони разом пробувати.</p>
<p class="bodytextUK" id="7">7 І сталася сварка поміж пастухами худоби Аврамової та поміж пастухами худоби Лотової. А ханаанеянин та періззеянин сиділи тоді в Краю.</p>
<p class="bodytextUK" id="8">8 І промовив до Лота Аврам: Нехай сварки не буде між мною та між тобою, і поміж пастухами моїми та поміж пастухами твоїми, бо близька ми рідня.</p>
<p class="bodytextUK" id="9">9 Хіба не ввесь Край перед обличчям твоїм? Відділися від мене! Коли підеш ліворуч, то я піду праворуч, а як ти праворуч, то піду я ліворуч.</p>
<p class="bodytextUK" id="10">10 І звів Лот свої очі, і побачив усю околицю Йорданську, що наводнена вся вона аж до Цоару, перед тим, як Содом та Гомору був знищив Господь, як Господній, садок, як єгипетський край!</p>
<p class="bodytextUK" id="11">11 І Лот вибрав собі всю околицю йорданську. І Лот рушив на схід, і вони розлучилися один від одного.</p>
<p class="bodytextUK" id="12">12 Аврам оселився в землі ханаанській, а Лот оселився в рівнинних містах околиці, і наметував аж до Содому.</p>
<p class="bodytextUK" id="13">13 А люди содомські були дуже злі та грішні перед Господом.</p>
<p class="bodytextUK" id="14">14 І промовив Господь до Аврама, коли Лот розлучився із ним: Зведи очі свої, та поглянь із місця, де ти, на північ, і на південь, і на схід, і на захід,</p>
<p class="bodytextUK" id="15">15 бо всю цю землю, яку бачиш, Я її дам навіки тобі та потомству твоєму.</p>
<p class="bodytextUK" id="16">16 І вчиню Я потомство твоє, як той порох землі, так, що коли хто потрапить злічити порох земний, то теж і потомство твоє перелічене буде.</p>
<p class="bodytextUK" id="17">17 Устань, пройдись по Краю вздовж його та вширшки його, бо тобі його дам!</p>
<p class="bodytextUK" id="18">18 І Аврам став наметувати, і прибув, і осів між дубами Мамре, що в Хевроні вони. І він збудував там жертівника Господеві.</p>

</body>
</html>