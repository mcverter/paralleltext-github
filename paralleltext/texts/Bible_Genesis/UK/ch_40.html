
<!DOCTYPE html> 
<html lang=”UK”>
  <head>
    <title> Bible Genesis :  Chapter 40 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сталося по тих пригодах, чашник єгипетського царя та пекар провинилися були панові своєму, цареві єгипетському.</p>
<p class="bodytextUK" id="2">2 І розгнівався фараон на двох своїх евнухів, на начальника чашників і на начальника пекарів.</p>
<p class="bodytextUK" id="3">3 І віддав їх під варту до дому начальника царської сторожі до в'язничного дому, до місця, де Йосип був ув'язнений.</p>
<p class="bodytextUK" id="4">4 А начальник царської сторожі приставив Йосипа до них, і він їм услуговував. І були вони деякий час під вартою.</p>
<p class="bodytextUK" id="5">5 І снився їм обом сон, кожному свій сон, однієї ночі, кожному за значенням його сна, чашникові й пекареві царя єгипетського, що були ув'язнені у в'язничному домі.</p>
<p class="bodytextUK" id="6">6 І прибув до них Йосип уранці, і побачив їх, а вони ось сумні.</p>
<p class="bodytextUK" id="7">7 І запитав він фараонових евнухів, що були з ним під вартою в домі пана його, говорячи: Чого ваші обличчя сьогодні сумні?</p>
<p class="bodytextUK" id="8">8 А вони сказали йому: Снився нам сон, а відгадати його немає кому. І сказав до них Йосип: Чи ж не в Бога відгадки? Розповіджте но мені.</p>
<p class="bodytextUK" id="9">9 І оповів начальник чашників Йосипові свій сон, і сказав йому: Бачив я в сні своїм, ось виноградний кущ передо мною.</p>
<p class="bodytextUK" id="10">10 А в виноградному кущі три виноградні галузки, а він сам ніби розцвів, пустив цвіт, і дозріли грона його ягід.</p>
<p class="bodytextUK" id="11">11 А в моїй руці фараонова чаша. І взяв я ті ягоди, і вичавив їх до фараонової чаші, і дав ту чашу в руку фараона.</p>
<p class="bodytextUK" id="12">12 І сказав йому Йосип: Оце відгадка його: три виноградні галузки це три дні.</p>
<p class="bodytextUK" id="13">13 Ще за три дні підійме фараон твою голову, і верне тебе на твоє становище, і ти даси чашу фараона до руки його за першим звичаєм, як був ти чашником його.</p>
<p class="bodytextUK" id="14">14 Коли ти згадаєш собі про мене, як буде тобі добре, то вчиниш милість мені, коли згадаєш про мене перед фараоном, і випровадиш мене з цього дому.</p>
<p class="bodytextUK" id="15">15 Бо я був справді вкрадений із Краю єврейського, а також тут я не вчинив нічого, щоб мене вкинути до цієї ями.</p>
<p class="bodytextUK" id="16">16 І побачив начальник пекарів, що він добре відгадав, і промовив до Йосипа: І я в сні своїм бачив, ось три коші печива на голові моїй.</p>
<p class="bodytextUK" id="17">17 А в коші горішньому зо всякого пекарського виробу фараонове їдження, а птах їв його з коша з-над моєї голови.</p>
<p class="bodytextUK" id="18">18 І відповів Йосип і сказав: Оце відгадка його: три коші то три дні.</p>
<p class="bodytextUK" id="19">19 Ще за три дні підійме фараон голову твою з тебе, і повісить тебе на дереві, і птах поїсть тіло твоє з тебе.</p>
<p class="bodytextUK" id="20">20 І сталося третього дня, у день народження фараона, і вчинив він гостину для всіх своїх рабів. І підняв він голову начальника чашників і голову начальника пекарів серед своїх рабів.</p>
<p class="bodytextUK" id="21">21 І вернув він начальника чашників на його місце, і він подав чашу в руку фараонову.</p>
<p class="bodytextUK" id="22">22 А начальника пекарів повісив, як відгадав був їм Йосип.</p>
<p class="bodytextUK" id="23">23 Та начальник чашників не пам'ятав про Йосипа, та й забув за нього.</p>

</body>
</html>