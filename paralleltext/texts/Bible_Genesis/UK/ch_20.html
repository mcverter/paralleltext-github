
<!DOCTYPE html> 
<html lang=”UK”>
  <head>
    <title> Bible Genesis :  Chapter 20 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І вирушив звідти Авраам до краю Не?ев поміж Кадешем і поміж Шуром, і оселився часово в ?ерарі.</p>
<p class="bodytextUK" id="2">2 І сказав Авраам на Сарру, жінку свою: Вона сестра моя. І послав Авімелех, цар ?ерару, і взяв Сарру.</p>
<p class="bodytextUK" id="3">3 І прийшов Бог до Авімелеха у сні нічнім, і сказав до нього: Ось ти вмираєш через жінку, яку взяв, бо вона має чоловіка.</p>
<p class="bodytextUK" id="4">4 А Авімелех не зближався до неї, і сказав: Господи, чи Ти вб'єш також люд праведний?</p>
<p class="bodytextUK" id="5">5 Чи ж не він був сказав мені: Вона моя сестра, а вона також вона сказала: Він мій брат. Я те зробив у невинності серця свого й у чистоті рук своїх.</p>
<p class="bodytextUK" id="6">6 І промовив до нього Бог у сні: І Я знаю, що в чистоті свого серця вчинив ти оце, і Я теж удержав тебе, щоб не згрішив проти Мене. Тому то не дав Я тобі доторкнутись до неї.</p>
<p class="bodytextUK" id="7">7 А тепер верни жінку цього мужа, бо він пророк, і буде молитися за тебе, і живи. А коли ти не вернеш, то знай, що справді помреш ти й усе, що твоє.</p>
<p class="bodytextUK" id="8">8 І встав Авімелех рано вранці, і покликав усіх рабів своїх, та й сказав усі ці слова до їхніх ушей. А люди ті сильно злякалися.</p>
<p class="bodytextUK" id="9">9 І закликав Авімелех Авраама, і промовив до нього: Що ти нам учинив? І чим згрішив я проти тебе, що ти приніс на мене й на царство моє великий гріх? Учинки, яких не роблять, ти зо мною вчинив!</p>
<p class="bodytextUK" id="10">10 І сказав Авімелех Авраамові: Що ти мав на увазі, що вчинив таку річ?</p>
<p class="bodytextUK" id="11">11 І сказав Авраам: Бо подумав я: Нема ж страху Божого в місцевості цій, тому вб'ють мене за жінку мою.</p>
<p class="bodytextUK" id="12">12 І притім вона справді сестра моя, вона дочка батька мого, тільки не дочка матері моєї, і стала за жінку мені.</p>
<p class="bodytextUK" id="13">13 І сталося, коли Бог учинив мене мандрівником з дому батька мого, то сказав я до неї: То буде твоя ласка, яку вчиниш зо мною: у кожній місцевості, куди прийдем, говори ти на мене: він мій брат.</p>
<p class="bodytextUK" id="14">14 І взяв Авімелех дрібну та велику худобу, і рабів та невільниць, та й дав Авраамові. І вернув йому Сарру, жінку його.</p>
<p class="bodytextUK" id="15">15 І сказав Авімелех: Ось край мій перед обличчям твоїм, осядь там, де тобі до вподоби.</p>
<p class="bodytextUK" id="16">16 А Саррі сказав: Ось тисячу секлів срібла я дав братові твоєму. Оце тобі накриття на очі перед усіма, хто з тобою. І перед усіма ти оправдана.</p>
<p class="bodytextUK" id="17">17 І помолився Авраам Богові, і вздоровив Бог Авімелеха, і жінку його, і невільниць його, і почали вони знову роджати.</p>
<p class="bodytextUK" id="18">18 Бо справді стримав був Господь кожну утробу Авімелехового дому через Сарру, Авраамову жінку.</p>

</body>
</html>