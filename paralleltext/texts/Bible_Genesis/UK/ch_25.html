
<!DOCTYPE html> 
<html lang=”UK”>
  <head>
    <title> Bible Genesis :  Chapter 25 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 А Авраам іще взяв жінку, а ймення їй Кетура.</p>
<p class="bodytextUK" id="2">2 А вона породила йому Зімрана, і Йокшана, і Мадана, і Мідіяна, і °шбака, і Шуаха.</p>
<p class="bodytextUK" id="3">3 А Йокшан породив був Шеву та Дедана. А сини Деданові були: ашшури, і летуші, і леуми.</p>
<p class="bodytextUK" id="4">4 А сини Мідіянові: Ефа, і Ефер, і Ханох, і Авіда, і Елдаа, усі вони сини Кетури.</p>
<p class="bodytextUK" id="5">5 І віддав Авраам усе, що мав, Ісакові.</p>
<p class="bodytextUK" id="6">6 А синам наложниць, що були в Авраама, дав Авраам подарунки, і відіслав їх від Ісака, сина свого, коли сам ще живий був, на схід, до краю східнього.</p>
<p class="bodytextUK" id="7">7 А оце дні літ Авраамового життя, які він прожив: сто літ, і сімдесят літ, і п'ять літ.</p>
<p class="bodytextUK" id="8">8 І спочив та й умер Авраам у старощах добрих, старий і нажившись. І він прилучився до своєї рідні.</p>
<p class="bodytextUK" id="9">9 І поховали його Ісак та Ізмаїл, сини його, у печері Махпелі, на полі Ефрона, сина Цохара хіттеянина, що навпроти Мамре,</p>
<p class="bodytextUK" id="10">10 поле, що його Авраам був купив від синів Хетових, там був похований Авраам і Сарра, жінка його.</p>
<p class="bodytextUK" id="11">11 І сталося по Авраамовій смерті, і поблагословив Бог Ісака, сина його. І осів Ісак при криниці Лахай-Рої.</p>
<p class="bodytextUK" id="12">12 А оце нащадки Ізмаїла, Авраамового сина, що його породила Авраамові єгиптянка А?ар, невільниця Саррина.</p>
<p class="bodytextUK" id="13">13 І оце імена синів Ізмаїла, за їхніми іменами й за нащадками їх: перворідний Ізмаїлів Невайот, і Кедар, і Адбеїл, і Мівсам,</p>
<p class="bodytextUK" id="14">14 І Мішма, і Дума, і Масса,</p>
<p class="bodytextUK" id="15">15 Хадад, і Тема, Єтур, Нафіш, і Кедма.</p>
<p class="bodytextUK" id="16">16 Оце вони, сини Ізмаїлові, і їхні ймення за дворами їх і за їх кочовищами, дванадцять начальників для їхніх племен.</p>
<p class="bodytextUK" id="17">17 А оце літа життя Ізмаїлового: сто літ, і тридцять літ, і сім літ. І спочив та й умер він, і був узятий до своєї рідні.</p>
<p class="bodytextUK" id="18">18 І розложилися вони від Хавіли аж до Шуру, що навпроти Єгипту, як іти до Ашшуру. І він оселився перед усіма своїми братами.</p>
<p class="bodytextUK" id="19">19 А оце оповість про Ісака, Авраамового сина. Авраам породив Ісака.</p>
<p class="bodytextUK" id="20">20 І був Ісак віку сорока літ, як він узяв собі за жінку Ревеку, дочку Бетуїла арамеянина, з Падану арамейського, сестру арамеянина Лавана.</p>
<p class="bodytextUK" id="21">21 І молився Ісак до Господа про жінку свою, бо неплідна була. І Господь був ублаганий ним, і завагітніла Ревека, жінка його.</p>
<p class="bodytextUK" id="22">22 І кидалися діти в утробі її. І сказала вона: Коли так, то для чого я це переношу? І пішла запитатися Господа.</p>
<p class="bodytextUK" id="23">23 І промовив до неї Господь: Два племена в утробі твоїй, і два народи з твого нутра будуть виділені, і стане сильніший народ від народу, і старший молодшому буде служити.</p>
<p class="bodytextUK" id="24">24 І сповнились дні її, щоб родити, і ось близнюки в утробі її.</p>
<p class="bodytextUK" id="25">25 І вийшов перший червонуватий, увесь він немов плащ волосяний. І назвали ймення йому: Ісав.</p>
<p class="bodytextUK" id="26">26 А потім вийшов його брат, а рука його трималася п'яти Ісава. І назвав ім'я йому: Яків. А Ісак був віку шостидесяти літ, коли народились вони.</p>
<p class="bodytextUK" id="27">27 І виросли хлопці. І став Ісав чоловіком, що знався на вловах, чоловіком поля, а Яків чоловіком мирним, що в наметах сидів.</p>
<p class="bodytextUK" id="28">28 І полюбив Ісак Ісава, бо здобич мисливська його йому смакувала, а Ревека любила Якова.</p>
<p class="bodytextUK" id="29">29 І зварив був Ісак їжу, а з поля прибув Ісав, і змучений був.</p>
<p class="bodytextUK" id="30">30 І сказав Ісав до Якова: Нагодуй мене отим червоним, червоним отим, бо змучений я. Тому то назвали ймення йому: Едом.</p>
<p class="bodytextUK" id="31">31 А Яків сказав: Продай же нині мені своє перворідство.</p>
<p class="bodytextUK" id="32">32 І промовив Ісав: Ось я умираю, то нащо ж мені оте перворідство?</p>
<p class="bodytextUK" id="33">33 А Яків сказав: Присягни ж мені нині. І той присягнув йому, і продав перворідство своє Якову.</p>
<p class="bodytextUK" id="34">34 І Яків дав Ісавові хліба й сочевичного варива. А той з'їв, і випив, і встав та й пішов. І знехтував Ісав перворідство своє.</p>

</body>
</html>