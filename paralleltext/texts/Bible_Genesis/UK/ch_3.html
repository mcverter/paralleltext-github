
<!DOCTYPE html> 
<html lang=”UK”>
  <head>
    <title> Bible Genesis :  Chapter 3 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 Але змій був хитріший над усю польову звірину, яку Господь Бог учинив. І сказав він до жінки: Чи Бог наказав: Не їжте з усякого дерева раю?</p>
<p class="bodytextUK" id="2">2 І відповіла жінка змієві: З плодів дерева раю ми можемо їсти,</p>
<p class="bodytextUK" id="3">3 але з плодів дерева, що в середині раю, Бог сказав: Не їжте із нього, і не доторкайтесь до нього, щоб вам не померти.</p>
<p class="bodytextUK" id="4">4 І сказав змій до жінки: Умерти не вмрете!</p>
<p class="bodytextUK" id="5">5 Бо відає Бог, що дня того, коли будете з нього ви їсти, ваші очі розкриються, і станете ви, немов Боги, знаючи добро й зло.</p>
<p class="bodytextUK" id="6">6 І побачила жінка, що дерево добре на їжу, і принадне для очей, і пожадане дерево, щоб набути знання. І взяла з його плоду, та й з'їла, і разом дала теж чоловікові своєму, і він з'їв.</p>
<p class="bodytextUK" id="7">7 І розкрилися очі в обох них, і пізнали, що нагі вони. І зшили вони фіґові листя, і зробили опаски собі.</p>
<p class="bodytextUK" id="8">8 І почули вони голос Господа Бога, що по раю ходив, як повіяв денний холодок. І сховався Адам і його жівід Господа Бога серед дерев раю.</p>
<p class="bodytextUK" id="9">9 І закликав Господь Бог до Адама, і до нього сказав: Де ти?</p>
<p class="bodytextUK" id="10">10 А той відповів: Почув я Твій голос у раю і злякався, бо нагий я, і сховався.</p>
<p class="bodytextUK" id="11">11 І промовив Господь: Хто сказав тобі, що ти нагий? Чи ти не їв з того дерева, що Я звелів був тобі, щоб ти з нього не їв?</p>
<p class="bodytextUK" id="12">12 А Адам відказав: Жінка, що дав Ти її, щоб зо мною була, вона подала мені з того дерева, і я їв.</p>
<p class="bodytextUK" id="13">13 Тоді Господь Бог промовив до жінки: Що це ти наробила? А жінка сказала: Змій спокусив мене, і я їла.</p>
<p class="bodytextUK" id="14">14 І до змія сказав Господь Бог: За те, що зробив ти оце, то ти проклятіший над усю худобу, і над усю звірину польову! На своїм череві будеш плазувати, і порох ти їстимеш у всі дні свойого життя.</p>
<p class="bodytextUK" id="15">15 І Я покладу ворожнечу між тобою й між жінкою, між насінням твоїм і насінням її. Воно зітре тобі голову, а ти будеш жалити його в п'яту.</p>
<p class="bodytextUK" id="16">16 До жінки промовив: Помножуючи, помножу терпіння твої та болі вагітности твоєї. Ти в муках родитимеш діти, і до мужа твого пожадання твоє, а він буде панувати над тобою.</p>
<p class="bodytextUK" id="17">17 І до Адама сказав Він: За те, що ти послухав голосу жінки своєї та їв з того дерева, що Я наказав був тобі, говорячи: Від нього не їж, проклята через тебе земля! Ти в скорботі будеш їсти від неї всі дні свойого життя.</p>
<p class="bodytextUK" id="18">18 Тернину й осот вона буде родити тобі, і ти будеш їсти траву польову.</p>
<p class="bodytextUK" id="19">19 У поті свойого лиця ти їстимеш хліб, аж поки не вернешся в землю, бо з неї ти взятий. Бо ти порох, і до пороху вернешся.</p>
<p class="bodytextUK" id="20">20 І назвав Адам ім'я своїй жінці: Єва, бо вона була мати всього живого.</p>
<p class="bodytextUK" id="21">21 І зробив Господь Бог Адамові та жінці його одежу шкуряну і зодягнув їх.</p>
<p class="bodytextUK" id="22">22 І сказав Господь Бог: Ось став чоловік, немов один із Нас, щоб знати добро й зло. А тепер коли б не простяг він своєї руки, і не взяв з дерева життя, і щоб він не з'їв, і не жив повік віку.</p>
<p class="bodytextUK" id="23">23 І вислав його Господь Бог із еденського раю, щоб порати землю, з якої узятий він був.</p>
<p class="bodytextUK" id="24">24 І вигнав Господь Бог Адама. А на схід від еденського раю поставив Херувима і меча полум'яного, який обертався навколо, щоб стерегти дорогу до дерева життя.</p>

</body>
</html>