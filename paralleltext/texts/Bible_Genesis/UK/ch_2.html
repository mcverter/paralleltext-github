
<!DOCTYPE html> 
<html lang=”UK”>
  <head>
    <title> Bible Genesis :  Chapter 2 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І були скінчені небо й земля, і все воїнство їхнє.</p>
<p class="bodytextUK" id="2">2 І скінчив Бог дня сьомого працю Свою, яку Він чинив. І Він відпочив у дні сьомім від усієї праці Своєї, яку був чинив.</p>
<p class="bodytextUK" id="3">3 І поблагословив Бог день сьомий, і його освятив, бо в нім відпочив Він від усієї праці Своєї, яку, чинячи, Бог був створив.</p>
<p class="bodytextUK" id="4">4 Це ось походження неба й землі, коли створено їх, у дні, як Господь Бог создав небо та землю.</p>
<p class="bodytextUK" id="5">5 І не було на землі жодної польової рослини, і жодна ярина польова не росла, бо на землю дощу Господь Бог не давав, і не було людини, щоб порати землю.</p>
<p class="bodytextUK" id="6">6 І пара з землі підіймалась, і напувала всю землю.</p>
<p class="bodytextUK" id="7">7 І створив Господь Бог людину з пороху земного. І дихання життя вдихнув у ніздрі її, і стала людина живою душею.</p>
<p class="bodytextUK" id="8">8 І насадив Господь Бог рай ув Едені на сході, і там осадив людину, що її Він створив.</p>
<p class="bodytextUK" id="9">9 І зростив Господь Бог із землі кожне дерево, принадне на вигляд і на їжу смачне, і дерево життя посеред раю, і дерево Пізнання добра і зла.</p>
<p class="bodytextUK" id="10">10 І річка з Едену виходить, щоб поїти рай. І звідти розділюється і стає чотирма початками.</p>
<p class="bodytextUK" id="11">11 Імення одному Пішон, оточує він усю землю Хавіла, де є золото.</p>
<p class="bodytextUK" id="12">12 А золото тієї землі добре; там бделій і камінь онікс.</p>
<p class="bodytextUK" id="13">13 Ім'я ж другої річки ?іхон, вона оточує ввесь край Етіопії.</p>
<p class="bodytextUK" id="14">14 А ім'я річки третьої Тигр, вона протікає на сході Ашшуру. А річка четверта вона Ефрат.</p>
<p class="bodytextUK" id="15">15 І взяв Господь Бог людину, і в еденському раї вмістив був її, щоб порала його та його доглядала.</p>
<p class="bodytextUK" id="16">16 І наказав Господь Бог Адамові, кажучи: Із кожного дерева в Раю ти можеш їсти.</p>
<p class="bodytextUK" id="17">17 Але з дерева знання добра й зла не їж від нього, бо в день їди твоєї від нього ти напевно помреш!</p>
<p class="bodytextUK" id="18">18 І сказав Господь Бог: Не добре, щоб бути чоловіку самотнім. Створю йому поміч, подібну до нього.</p>
<p class="bodytextUK" id="19">19 І вчинив Господь Бог із землі всю польову звірину, і все птаство небесне, і до Адама привів, щоб побачити, як він їх кликатиме. А все, як покличе Адам до них, до живої душі воно ймення йому.</p>
<p class="bodytextUK" id="20">20 І назвав Адам імена всій худобі, і птаству небесному, і всій польовій звірині. Але Адамові помочі Він не знайшов, щоб подібна до нього була.</p>
<p class="bodytextUK" id="21">21 І вчинив Господь Бог, що на Адама спав міцний сон, і заснув він. І Він узяв одне з ребер його, і тілом закрив його місце.</p>
<p class="bodytextUK" id="22">22 І перетворив Господь Бог те ребро, що взяв із Адама, на жінку, і привів її до Адама.</p>
<p class="bodytextUK" id="23">23 І промовив Адам: Оце тепер вона кість від костей моїх, і тіло від тіла мого. Вона чоловіковою буде зватися, бо взята вона з чоловіка.</p>
<p class="bodytextUK" id="24">24 Покине тому чоловік свого батька та матір свою, та й пристане до жінки своєї, і стануть вони одним тілом.</p>
<p class="bodytextUK" id="25">25 І були вони нагі обоє, Адам та жінка його, і вони не соромились.</p>

</body>
</html>