
<!DOCTYPE html> 
<html lang=”UK”>
  <head>
    <title> Bible Genesis :  Chapter 23 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І було життя Сарриного сто літ і двадцять літ і сім літ, літа життя Сарриного.</p>
<p class="bodytextUK" id="2">2 І вмерла Сарра в Кіріят-Арбі, це Хеврон у Краї ханаанському. І прибув Авраам голосити над Саррою та плакати за нею.</p>
<p class="bodytextUK" id="3">3 І встав Авраам від обличчя небіжки своєї, та й сказав синам Хетовим, говорячи:</p>
<p class="bodytextUK" id="4">4 Я приходько й захожий між вами. Дайте в себе мені власність для гробу, і нехай я поховаю свою небіжку з-перед обличчя свого.</p>
<p class="bodytextUK" id="5">5 І відповіли сини Хетові Авраамові, та й сказали йому:</p>
<p class="bodytextUK" id="6">6 Послухай нас, пане мій, ти Божий князь серед нас! У добірнім із наших гробів поховай небіжку свою. Ніхто з нас не затримає гробу свого від тебе, щоб поховати небіжку твою.</p>
<p class="bodytextUK" id="7">7 І встав Авраам, і вклонився народу тієї землі, синам Хетовим,</p>
<p class="bodytextUK" id="8">8 та й промовив до них і сказав: Коли ви згідні поховати небіжку мою з-перед обличчя мого, то послухайте мене, і настирливо просіть для мене Ефрона, сина Цохарового,</p>
<p class="bodytextUK" id="9">9 і нехай мені дасть він печеру Махпелу, що його, що в кінці його поля, за гроші повної ваги, хай мені її дасть поміж вами на власність для гробу.</p>
<p class="bodytextUK" id="10">10 А Ефрон пробував серед Хетових синів. І відповів хіттеянин Ефрон Авраамові, так що чули сини Хетові й усі, хто входив у браму його міста, говорячи:</p>
<p class="bodytextUK" id="11">11 Ні, пане мій, послухай мене! Поле віддав я тобі, і печеру, що на нім, віддав я тобі, на очах синів народу мого я віддав її тобі. Поховай небіжку свою.</p>
<p class="bodytextUK" id="12">12 І вклонивсь Авраам перед народом тієї землі,</p>
<p class="bodytextUK" id="13">13 та й сказав до Ефрона, так що чув був народ тієї землі, говорячи: Коли б тільки мене ти послухав! Я дам срібло за поле, візьми ти від мене, і хай поховаю небіжку свою.</p>
<p class="bodytextUK" id="14">14 А Ефрон відповів Авраамові, говорячи йому:</p>
<p class="bodytextUK" id="15">15 Пане мій, послухай мене! Земля чотирьох сотень шеклів срібла, що вона поміж мною та поміж тобою? А небіжку свою поховай!</p>
<p class="bodytextUK" id="16">16 І послухав Авраам Ефрона. І відважив Авраам Ефронові срібло, про яке той був сказав, так що чули сини Хетові, чотири сотні шеклів срібла купецької ваги.</p>
<p class="bodytextUK" id="17">17 І стало поле Ефронове, що в Махпелі воно, що перед Мамре, поле й печера, що на ньому, і кожне дерево, що в полі, що в усій границі його навколо,</p>
<p class="bodytextUK" id="18">18 купном Авраамові в присутності синів Хетових, усіх, хто входив до брами міста його.</p>
<p class="bodytextUK" id="19">19 І по цьому Авраам поховав Сарру, жінку свою, в печері поля Махпели, перед Мамре, це Хеврон у землі ханаанській.</p>
<p class="bodytextUK" id="20">20 І стало поле й печера, що на нім, Авраамові на власність для гробу від синів Хетових.</p>

</body>
</html>