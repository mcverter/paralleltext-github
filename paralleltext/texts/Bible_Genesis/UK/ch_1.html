
<!DOCTYPE html> 
<html lang=”UK”>
  <head>
    <title> Bible Genesis :  Chapter 1 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 На початку Бог створив Небо та землю.</p>
<p class="bodytextUK" id="2">2 А земля була пуста та порожня, і темрява була над безоднею, і Дух Божий ширяв над поверхнею води.</p>
<p class="bodytextUK" id="3">3 І сказав Бог: Хай станеться світло! І сталося світло.</p>
<p class="bodytextUK" id="4">4 І побачив Бог світло, що добре воно, і Бог відділив світло від темряви.</p>
<p class="bodytextUK" id="5">5 І Бог назвав світло: День, а темряву назвав: Ніч. І був вечір, і був ранок, день перший.</p>
<p class="bodytextUK" id="6">6 І сказав Бог: Нехай станеться твердь посеред води, і нехай відділяє вона між водою й водою.</p>
<p class="bodytextUK" id="7">7 І Бог твердь учинив, і відділив воду, що під твердю вона, і воду, що над твердю вона. І сталося так.</p>
<p class="bodytextUK" id="8">8 І назвав Бог твердь Небо. І був вечір, і був ранок день другий.</p>
<p class="bodytextUK" id="9">9 І сказав Бог: Нехай збереться вода з-попід неба до місця одного, і нехай суходіл стане видний. І сталося так.</p>
<p class="bodytextUK" id="10">10 І назвав Бог суходіл: Земля, а місце зібрання води назвав: Море. І Бог побачив, що добре воно.</p>
<p class="bodytextUK" id="11">11 І сказав Бог: Нехай земля вродить траву, ярину, що насіння вона розсіває, дерево овочеве, що за родом своїм плід приносить, що в ньому насіння його на землі. І сталося так.</p>
<p class="bodytextUK" id="12">12 І земля траву видала, ярину, що насіння розсіває за родом її, і дерево, що приносить плід, що насіння його в нім за родом його. І Бог побачив, що добре воно.</p>
<p class="bodytextUK" id="13">13 І був вечір, і був ранок, день третій.</p>
<p class="bodytextUK" id="14">14 І сказав Бог: Нехай будуть світила на тверді небесній для відділення дня від ночі, і нехай вони стануть знаками, і часами умовленими, і днями, і роками.</p>
<p class="bodytextUK" id="15">15 І нехай вони стануть на тверді небесній світилами, щоб світити над землею. І сталося так.</p>
<p class="bodytextUK" id="16">16 І вчинив Бог обидва світила великі, світило велике, щоб воно керувало днем, і світило мале, щоб керувало ніччю, також зорі.</p>
<p class="bodytextUK" id="17">17 І Бог умістив їх на тверді небесній, щоб світили вони над землею,</p>
<p class="bodytextUK" id="18">18 і щоб керували днем та ніччю, і щоб відділювали світло від темряви. І Бог побачив, що це добре.</p>
<p class="bodytextUK" id="19">19 І був вечір, і був ранок, день четвертий.</p>
<p class="bodytextUK" id="20">20 І сказав Бог: Нехай вода вироїть дрібні істоти, душу живу, і птаство, що літає над землею під небесною твердю.</p>
<p class="bodytextUK" id="21">21 І створив Бог риби великі, і всяку душу живу плазуючу, що її вода вироїла за їх родом, і всяку пташину крилату за родом її. І Бог побачив, що добре воно.</p>
<p class="bodytextUK" id="22">22 І поблагословив їх Бог, кажучи: Плодіться й розмножуйтеся, і наповнюйте воду в морях, а птаство нехай розмножується на землі!</p>
<p class="bodytextUK" id="23">23 І був вечір, і був ранок, день п'ятий.</p>
<p class="bodytextUK" id="24">24 І сказав Бог: Нехай видасть земля живу душу за родом її, худобу й плазуюче, і земну звірину за родом її. І сталося так.</p>
<p class="bodytextUK" id="25">25 І вчинив Бог земну звірину за родом її, і худобу за родом її, і все земне плазуюче за родом його. І бачив Бог, що добре воно.</p>
<p class="bodytextUK" id="26">26 І сказав Бог: Створімо людину за образом Нашим, за подобою Нашою, і хай панують над морською рибою, і над птаством небесним, і над худобою, і над усею землею, і над усім плазуючим, що плазує по землі.</p>
<p class="bodytextUK" id="27">27 І Бог на Свій образ людину створив, на образ Божий її Він створив, як чоловіка та жінку створив їх.</p>
<p class="bodytextUK" id="28">28 І поблагословив їх Бог, і сказав Бог до них: Плодіться й розмножуйтеся, і наповнюйте землю, оволодійте нею, і пануйте над морськими рибами, і над птаством небесним, і над кожним плазуючим живим на землі!</p>
<p class="bodytextUK" id="29">29 І сказав Бог: Оце дав Я вам усю ярину, що розсіває насіння, що на всій землі, і кожне дерево, що на ньому плід деревний, що воно розсіває насіння, нехай буде на їжу це вам!</p>
<p class="bodytextUK" id="30">30 І земній усій звірині і всьому птаству небесному, і кожному, що плазує по землі, що душа в ньому жива, уся зелень яринна на їжу для них. І сталось.</p>
<p class="bodytextUK" id="31">31 І побачив Бог усе, що вчинив. І ото, вельми добре воно! І був вечір, і був ранок, день шостий.</p>

</body>
</html>