
<!DOCTYPE html> 
<html lang=”UK”>
  <head>
    <title> Bible Genesis :  Chapter 14 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сталось за днів Амрафела, царя Шинеару, Арйоха, царя Елласару, Кедор-Лаомера, царя Еламу, і Тидала, царя ?оїму,</p>
<p class="bodytextUK" id="2">2 вони вчинили війну з Бераєм, царем Содому, і з Біршаєм, царем Гомори, з Шин'авом, царем Адми, і Шемевером, царем Цевоїму, і з царем Белаю, що Цоар тепер.</p>
<p class="bodytextUK" id="3">3 Усі ці зібрались були до долини Сіддім, вона тепер море Солоне.</p>
<p class="bodytextUK" id="4">4 Дванадцять літ служили вони Кедор-Лаомерові, а року тринадцятого повстали.</p>
<p class="bodytextUK" id="5">5 А року чотирнадцятого прибув Кедор-Лаомер та царі, що були з ним, і побили Рефаїв в Аштерот-Карнаїмі, і Зузів у Гамі, і Емів у Шаве-Кір'ятаїмі,</p>
<p class="bodytextUK" id="6">6 і Хорянина в горах Сеїру аж до Ел-Парану, що він при пустині.</p>
<p class="bodytextUK" id="7">7 І вернулись вони, і прибули до Ен-Мішпату, воно тепер Кадеш, і звоювали всю землю Амалика, а також Аморея, що сидів у Хаццон-Тамарі.</p>
<p class="bodytextUK" id="8">8 І вийшов цар Содому, і цар Гомори, і цар Адми, і цар Цевоїму, і цар Белаю, тепер він Цоар, і вишикувалися з ними на бій у долині Сіддім,</p>
<p class="bodytextUK" id="9">9 із Кедор-Лаомером, царем Еламу, і Тидалом, царем ?оїму, і Амрафелом, царем Шинеару, і Арйохом, царем Елласару, чотири царі проти п'ятьох.</p>
<p class="bodytextUK" id="10">10 А долина Сіддім була повна смоляних ям; і втекли цар Содому й цар Гомори, та й попадали туди, а позосталі повтікали на гору.</p>
<p class="bodytextUK" id="11">11 І взяли вони ввесь маєток Содому й Гомори, і всю їхню поживу, і пішли.</p>
<p class="bodytextUK" id="12">12 І взяли вони Лота, сина брата Аврамового, бо пробував у Содомі, і добро його та й пішли.</p>
<p class="bodytextUK" id="13">13 І прийшов був недобиток, та й розповів єврею Аврамові, а він жив між дубами амореянина Мамре, брата Ешколового й брата Анерового, Аврамових спільників.</p>
<p class="bodytextUK" id="14">14 І почув Аврам, що небіж його взятий у неволю, та й узброїв своїх вправних слуг, що в домі його народились, три сотні й вісімнадцять, і погнався до Дану.</p>
<p class="bodytextUK" id="15">15 І він поділився на гурти вночі, він та раби його, і розбив їх, і гнався за ними аж до Хови, що ліворуч Дамаску.</p>
<p class="bodytextUK" id="16">16 І вернув він усе добро, а також Лота, небожа свого, і добро його повернув, а також жінок та людей.</p>
<p class="bodytextUK" id="17">17 Тоді цар Содому вийшов назустріч йому, як він повертався, розбивши Кедор-Лаомера та царів, що були з ним, до долини Шаве, вона тепер долина Царська.</p>
<p class="bodytextUK" id="18">18 А Мелхиседек, цар Салиму, виніс хліб та вино. А він був священик Бога Всевишнього.</p>
<p class="bodytextUK" id="19">19 І поблагословив він його та й промовив: Благословенний Аврам від Бога Всевишнього, що створив небо й землю.</p>
<p class="bodytextUK" id="20">20 І благословенний Бог Всевишній, що видав у руки твої ворогів твоїх. І Аврам дав йому десятину зо всього.</p>
<p class="bodytextUK" id="21">21 І сказав цар содомський Аврамові: Дай мені людей, а маєток візьми собі.</p>
<p class="bodytextUK" id="22">22 Аврам же сказав цареві содомському: Я звів свою руку до Господа, Бога Всевишнього, Творця неба й землі,</p>
<p class="bodytextUK" id="23">23 що від нитки аж до ремінця сандалів я не візьму з того всього, що твоє, щоб ти не сказав: Збагатив я Аврама.</p>
<p class="bodytextUK" id="24">24 Я не хочу нічого, даси тільки те, що слуги поїли, та частину людям, що зо мною ходили: Анер, Ешкол і Мамре, частину свою вони візьмуть.</p>

</body>
</html>