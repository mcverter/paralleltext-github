
<!DOCTYPE html> 
<html lang=”UK”>
  <head>
    <title> Bible Genesis :  Chapter 31 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І почув був Яків слова Лаванових синів, що казали: Яків забрав усе, що було в нашого батька. І з того, що було в батька нашого, зробив собі всю оцю честь...</p>
<p class="bodytextUK" id="2">2 І побачив Яків Лаванове обличчя, а ото він тепер інший до нього, як був учора, позавчора.</p>
<p class="bodytextUK" id="3">3 І промовив Господь до Якова: Вернися до краю батьків своїх, і до місця твого народження. А Я буду з тобою.</p>
<p class="bodytextUK" id="4">4 І послав Яків, і покликав Рахіль і Лію на поле до отари своєї,</p>
<p class="bodytextUK" id="5">5 та й промовив до них: Я бачив обличчя вашого батька, що він тепер інший до мене, як був учора й позавчора. Та Бог батька мого був зо мною.</p>
<p class="bodytextUK" id="6">6 А ви знаєте, що всією силою своєю я служив вашому батькові.</p>
<p class="bodytextUK" id="7">7 І батько ваш сміявся з мене, і десять раз міняв заплату мені, але Бог не дав йому чинити зо мною зле.</p>
<p class="bodytextUK" id="8">8 Коли він говорив був отак: Крапчасте буде заплата твоя, то й котяться всі овечки та кози крапчасті. А коли скаже так: Пасасте буде заплата твоя, то й котяться всі овечки та кози пасасті.</p>
<p class="bodytextUK" id="9">9 І відняв Бог худобу вашого батька, та й дав мені.</p>
<p class="bodytextUK" id="10">10 І сталося в час, коли отара злучувалася, звів був я очі свої та й побачив у сні: аж ось козли, що спинались на овечок та на кіз, були пасасті, крапчасті й рябі.</p>
<p class="bodytextUK" id="11">11 І сказав мені Ангол у сні: Якове! А я відказав: Ось я!</p>
<p class="bodytextUK" id="12">12 Він промовив: Зведи свої очі й побач: усі козли, що спинаються на овечок та на кіз, пасасті, крапчасті й рябі, бо Я бачив усе, що Лаван виробляє тобі.</p>
<p class="bodytextUK" id="13">13 Я Бог Бет-Елу, що ти намастив був там пам'ятника, і Мені склав там обітницю. Тепер уставай, вийди з цієї землі, і вертайся до землі твого народження.</p>
<p class="bodytextUK" id="14">14 І відповіла Рахіль та Лія, та й сказали йому: Чи ми маємо частку та спадщину в домі нашого батька?</p>
<p class="bodytextUK" id="15">15 Таж він нас полічив за чужинців, бо продав нас, і справді пожер наше срібло.</p>
<p class="bodytextUK" id="16">16 Бож усе багатство, що Бог вирвав від нашого батька, воно наше та наших синів. А тепер зроби все, що Бог наказав був тобі.</p>
<p class="bodytextUK" id="17">17 І встав Яків, і посадив синів своїх і жінок своїх на верблюди.</p>
<p class="bodytextUK" id="18">18 І він забрав усю худобу свою, і все майно своє, що набув, здобуту худобу свою, що набув у Падані арамейськім, щоб прийти до Ісака, батька свого, до землі ханаанської.</p>
<p class="bodytextUK" id="19">19 А Лаван пішов стригти отару свою, а Рахіль покрала домових божків, яких батько мав.</p>
<p class="bodytextUK" id="20">20 І Яків обманив Лавана арамейського, бо не сказав йому, що втікає.</p>
<p class="bodytextUK" id="21">21 І втік він, і все, що його. І встав, і перейшов річку, і прямував до ?ілеядської гори.</p>
<p class="bodytextUK" id="22">22 А третього дня розказано Лаванові, що Яків утік.</p>
<p class="bodytextUK" id="23">23 І взяв він з собою братів своїх, і гнався за ним дорогою семи день, та й догнав його на горі ?ілеядській.</p>
<p class="bodytextUK" id="24">24 І прийшов Бог до Лавана арамеянина в нічнім сні, та й до нього сказав: Стережися, щоб ти не говорив з Яковом ані доброго, ані злого.</p>
<p class="bodytextUK" id="25">25 І догнав Лаван Якова. А Яків поставив намета свого на горі, і Лаван поставив з братами своїми на горі ?ілеядській.</p>
<p class="bodytextUK" id="26">26 І промовив Лаван до Якова: Що ти зробив? Ти обманив мене, і забрав моїх дочок, немов бранок меча!</p>
<p class="bodytextUK" id="27">27 Чого втік ти таємно, і обікрав мене, і не сказав мені? А я був би відіслав тебе з радістю, із співами, з бубном, і з гуслами.</p>
<p class="bodytextUK" id="28">28 І ти не дозволив мені навіть поцілувати онуків моїх і дочок моїх. Тож ти нерозумно вчинив!</p>
<p class="bodytextUK" id="29">29 Я маю в руці своїй силу, щоб учинити з вами зле. Але Бог вашого батька вчора вночі сказав був до мене, говорячи: Стережися, щоб ти не говорив з Яковом ані доброго, ані злого.</p>
<p class="bodytextUK" id="30">30 А тепер справді підеш, бо ти сильно затужив за домом батька свого. Але нащо ти покрав моїх богів?</p>
<p class="bodytextUK" id="31">31 А Яків відповів і сказав до Лавана: Тому, що боявся, бо я думав: Аби но він не забрав від мене своїх дочок!</p>
<p class="bodytextUK" id="32">32 При кому ж ти знайдеш своїх богів, не буде він жити. Перед нашими братами пізнай собі, що твого в мене, і візьми собі. А Яків не знав, що Рахіль їх покрала.</p>
<p class="bodytextUK" id="33">33 І ввійшов Лаван до намету Якового, і до намету Ліїного, і до намету обох невільниць, та нічого не знайшов. І вийшов він із намету Ліїного і ввійшов до намету Рахілиного.</p>
<p class="bodytextUK" id="34">34 А Рахіль узяла божки, і вложила їх до сідла верблюда, та й сіла на них. І обмацав Лаван усього намета, і нічого не знайшов.</p>
<p class="bodytextUK" id="35">35 А вона сказала до батька свого: Нехай не палає гнів в очах батька мого, бо я не можу встати перед обличчям твоїм, бо в мене тепер звичайне жіноче. І перешукав він, та божків не знайшов.</p>
<p class="bodytextUK" id="36">36 І запалав Яків гнівом, і сварився з Лаваном. І відповів Яків, і сказав до Лавана: Яка провина моя, який мій гріх, що ти гнався за мною,</p>
<p class="bodytextUK" id="37">37 що ти обмацав усі мої речі? Що ти знайшов зо всіх речей свого дому, положи тут перед моїми братами і братами своїми, і нехай вони розсудять поміж нами двома.</p>
<p class="bodytextUK" id="38">38 Я вже двадцять літ із тобою. Вівці твої та кози твої не мертвили свого плоду, а баранів отари твоєї я не їв.</p>
<p class="bodytextUK" id="39">39 Розшарпаного диким звірем я не приносив до тебе, я сам ніс ту шкоду. Від мене домагався ти того, що було вкрадене вдень, і що було вкрадене вночі.</p>
<p class="bodytextUK" id="40">40 Бувало, що вдень з'їдала мене спекота, а вночі паморозь, а мій сон мандрував від моїх очей.</p>
<p class="bodytextUK" id="41">41 Таке мені двадцять літ у твоїм домі... Служив я тобі чотирнадцять літ за двох дочок твоїх, і шість літ за отару твою, а ти десять раз зміняв мені свою заплату!</p>
<p class="bodytextUK" id="42">42 Коли б не був при мені Бог батька мого, Бог Авраамів, і не Той, Кого боїться Ісак, то тепер ти відіслав би мене впорожні!... Біду мою й труд рук моїх Бог бачив, і виказав це вчора вночі.</p>
<p class="bodytextUK" id="43">43 І відповів Лаван і сказав до Якова: Дочки дочки мої, а діти мої діти, а отара моя отара, і все, що ти бачиш то моє. А дочкам моїм, що зроблю їм сьогодні, або їхнім дітям, що вони породили їх?</p>
<p class="bodytextUK" id="44">44 А тепер ходи, я й ти вчинімо умову, і оце буде свідком поміж мною й поміж тобою.</p>
<p class="bodytextUK" id="45">45 І взяв Яків каменя, і поставив його за пам'ятника.</p>
<p class="bodytextUK" id="46">46 І сказав Яків браттям своїм: Назбирайте каміння. І назбирали каміння вони, та й зробили могилу, і їли там на тій могилі.</p>
<p class="bodytextUK" id="47">47 І назвав її Лаван: Е?ар-Сагадута, а Яків її назвав: ?ал-Ед.</p>
<p class="bodytextUK" id="48">48 І промовив Лаван: Ця могила свідок між мною й між тобою сьогодні, тому то й названо ймення її: ?ал-Ед</p>
<p class="bodytextUK" id="49">49 і Міцпа, бо сказав: Нехай дивиться Господь між мною й між тобою, коли ми розійдемося один від одного.</p>
<p class="bodytextUK" id="50">50 Коли ти будеш кривдити дочок моїх, і коли візьмеш за жінок понад дочок моїх, то не людина з нами, а дивися Бог свідок між мною й між тобою!</p>
<p class="bodytextUK" id="51">51 А Яків сказав до Лавана: Ось ця могила, й ось той пам'ятник, якого поставив я між собою й між тобою.</p>
<p class="bodytextUK" id="52">52 Свідок ця могила, і свідок цей пам'ятник, що я не перейду цієї могили до тебе, і ти не перейдеш до мене цієї могили та цього пам'ятника на зле.</p>
<p class="bodytextUK" id="53">53 Розсудить між нами Бог Авраамів і Бог Нахорів, Бог їхнього батька. І Яків присягнув Тим, Кого боїться його батько Ісак.</p>
<p class="bodytextUK" id="54">54 І приніс Яків жертву на горі, і покликав братів своїх їсти хліб. І вони їли хліб і ночували на горі.</p>

</body>
</html>