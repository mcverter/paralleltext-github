
<!DOCTYPE html> 
<html lang=”UK”>
  <head>
    <title> Bible Genesis :  Chapter 50 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І впав Йосип на лице батька свого, та й плакав над ним, і цілував його.</p>
<p class="bodytextUK" id="2">2 І звелів Йосип рабам своїм лікарям забальзамувати батька його. І забальзамували ці лікарі Ізраїля.</p>
<p class="bodytextUK" id="3">3 І сповнилося йому сорок день, бо так сповняються дні бальзамування. І оплакував його Єгипет сімдесят день.</p>
<p class="bodytextUK" id="4">4 А як минули дні оплакування його, то сказав Йосип до дому фараонового, говорячи: Коли знайшов я ласку в очах ваших, то говоріть до ушей фараонових так:</p>
<p class="bodytextUK" id="5">5 Батько мій заприсяг був мене, говорячи: Ось я вмираю. У гробі моїм, що я собі викопав у Країні ханаанській, там поховаєш мене. А тепер нехай я піду, і поховаю батька свого, та й вернуся.</p>
<p class="bodytextUK" id="6">6 І сказав фараон: Піди, і поховай свого батька, як заприсяг він тебе.</p>
<p class="bodytextUK" id="7">7 І пішов Йосип поховати батька свого, а з ним пішли всі раби фараонові, старші дому його, і всі старші єгипетського краю,</p>
<p class="bodytextUK" id="8">8 і ввесь дім Йосипів, і браття його, і дім батька його. Тільки дітей своїх та дрібну й велику худобу свою вони позоставили в країні ?ошен.</p>
<p class="bodytextUK" id="9">9 І вирушили з ним також колесниці та комонники. І був табір їх дуже великий.</p>
<p class="bodytextUK" id="10">10 І прийшли вони до ?орен-Атаду, що по другім боці Йордану, і плакали там великим та дуже ревним плачем... І він учинив батькові своєму семиденну жалобу.</p>
<p class="bodytextUK" id="11">11 І побачили мешканці того Краю, ханаанеяни, жалобу в ?орен-Атаді, та й сказали: То сильна жалоба для Єгипту! Тому то кликнули ім'я його Авел-Міцраїм, що на тім боці Йордану.</p>
<p class="bodytextUK" id="12">12 І вчинили йому сини його так, як він їм заповів був.</p>
<p class="bodytextUK" id="13">13 І понесли його сини його до ханаанського Краю, та й поховали його в печері поля Махпели, яке поле купив був Авраам на володіння для гробу від хіттеянина Ефрона, навпроти Мамре.</p>
<p class="bodytextUK" id="14">14 А Йосип, як поховав він батька свого, вернувся до Єгипту, він і брати його, та всі, хто ходив з ним ховати батька його.</p>
<p class="bodytextUK" id="15">15 І побачили Йосипові брати, що вмер їхній батько, та й сказали: А що як зненавидить нас Йосип, і справді верне нам усе зло, що ми йому були заподіяли?</p>
<p class="bodytextUK" id="16">16 І переказали вони Йосипові, говорячи: Батько твій заповів був перед своєю смертю, кажучи:</p>
<p class="bodytextUK" id="17">17 Отак скажіть Йосипові: Прошу, вибач гріх братів твоїх та їхню провину, бо вони тобі зло були заподіяли! А тепер вибач гріх рабам Бога батька твого! І заплакав Йосип, як вони говорили до нього...</p>
<p class="bodytextUK" id="18">18 І пішли також браття його, і впали перед лицем його, та й сказали: Ось ми тобі за рабів!</p>
<p class="bodytextUK" id="19">19 А Йосип промовив до них: Не бійтеся, бо хіба ж я замість Бога?</p>
<p class="bodytextUK" id="20">20 Ви задумували були на мене зло, та Бог задумав те на добре, щоб зробити, як вийшло сьогодні, щоб заховати при житті великий народ!</p>
<p class="bodytextUK" id="21">21 А тепер не лякайтеся, я буду утримувати вас та дітей ваших! І він потішав їх, і промовляв до їхнього серця.</p>
<p class="bodytextUK" id="22">22 І осівся Йосип в Єгипті, він та дім батька його. І жив Йосип сто і десять літ.</p>
<p class="bodytextUK" id="23">23 І побачив Йосип в Єфрема дітей третього покоління. Також сини Махіра, сина Манасіїного, були народилися на Йосипові коліна.</p>
<p class="bodytextUK" id="24">24 І сказав Йосип до братів своїх: Я вмираю, а Бог конче згадає вас, і виведе вас із цієї землі до Краю, якого присягнув був Авраамові, Ісакові та Якову.</p>
<p class="bodytextUK" id="25">25 І Йосип заприсяг Ізраїлевих синів, говорячи: Конче згадає Бог вас, а ви винесете звідси кості мої!</p>
<p class="bodytextUK" id="26">26 І впокоївся Йосип у віці ста й десяти літ. І забальзамували його, і він був покладений у труну в Єгипті. </p>

</body>
</html>