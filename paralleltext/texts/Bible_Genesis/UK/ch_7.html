
<!DOCTYPE html> 
<html lang=”UK”>
  <head>
    <title> Bible Genesis :  Chapter 7 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 І сказав Господь Ноєві: Увійди ти й увесь дім твій до ковчегу, бо Я бачив тебе праведним перед лицем Своїм в оцім роді.</p>
<p class="bodytextUK" id="2">2 Із усякої чистої худоби візьмеш собі по семеро, самця та самицю її, а з худоби нечистої двоє: самця та самицю її.</p>
<p class="bodytextUK" id="3">3 Також із птаства небесного по семеро, самця та самицю, щоб насіння сховати живим на поверхні всієї землі.</p>
<p class="bodytextUK" id="4">4 Ось бо по семи днях Я литиму на землю дощ сорок день і сорок ночей, і всяку істоту, яку Я вчинив, зітру з-над поверхні землі!</p>
<p class="bodytextUK" id="5">5 І зробив Ной усе, як звелів був Господь.</p>
<p class="bodytextUK" id="6">6 А Ной був віку шостисот літ, і стався потоп, вода на землі.</p>
<p class="bodytextUK" id="7">7 І ввійшов Ной, і сини його, і жінка його, і невістки його з ним до ковчегу перед водою потопу.</p>
<p class="bodytextUK" id="8">8 Із чистої худоби та з худоби, що нечиста вона, і з птаства, і всього, що плазує на землі,</p>
<p class="bodytextUK" id="9">9 по двоє ввійшли до Ноя до ковчегу, самець і самиця, як Бог Ноєві був ізвелів.</p>
<p class="bodytextUK" id="10">10 І сталося по семи днях, і води потопу линули на землю.</p>
<p class="bodytextUK" id="11">11 Року шостої сотні літ життя Ноєвого, місяця другого, сімнадцятого дня місяця, цього дня відкрилися всі джерела великої безодні, і розчинилися небесні розтвори.</p>
<p class="bodytextUK" id="12">12 І був дощ на землі сорок день і сорок ночей.</p>
<p class="bodytextUK" id="13">13 Того саме дня до ковчегу ввійшов Ной, і Сим, і Хам та Яфет, сини Ноєві, і жінка Ноєва, і три невістки його з ними,</p>
<p class="bodytextUK" id="14">14 вони та всяка звірина за родом її, і всяка худоба за родом її, і всяке плазуюче, що плазує по землі, за родом його, і всяке птаство за родом його, усяка пташка крилата.</p>
<p class="bodytextUK" id="15">15 І ввійшли до Ноя, до ковчегу по двоє із кожного тіла, що в нім дух життя.</p>
<p class="bodytextUK" id="16">16 А те, що ввійшло, самець і самиця з кожного тіла ввійшли, як звелів йому Бог. І замкнув Господь за ним ковчега.</p>
<p class="bodytextUK" id="17">17 І був потоп сорок день на землі, і збільшилась вода, і понесла ковчега. І він високо став над землею.</p>
<p class="bodytextUK" id="18">18 І прибула вода, і сильно збільшилась вона на землі, і пливав ковчег на поверхні води.</p>
<p class="bodytextUK" id="19">19 І дуже-дуже вода на землі прибула, і покрились усі гори високі, що під небом усім.</p>
<p class="bodytextUK" id="20">20 На п'ятнадцять ліктів угору вода прибула, і покрилися гори.</p>
<p class="bodytextUK" id="21">21 І вимерло всяке тіло, що рухається на землі: серед птаства, і серед скотини, і серед звірини, і серед усіх плазунів, що плазують по землі, і кожна людина.</p>
<p class="bodytextUK" id="22">22 Усе, що в ніздрях його дух життя, з усього, що на суходолі вимерло було.</p>
<p class="bodytextUK" id="23">23 І винищив Бог усяку істоту на поверхні землі, від людини аж до скотини, аж до плазуна, і аж до птаства небесного, вони стерлись з землі. І зостався тільки Ной та те, що з ним у ковчезі було.</p>
<p class="bodytextUK" id="24">24 І прибувала вода на землі сто і п'ятдесят день.</p>

</body>
</html>