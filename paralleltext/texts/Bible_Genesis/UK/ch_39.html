
<!DOCTYPE html> 
<html lang=”UK”>
  <head>
    <title> Bible Genesis :  Chapter 39 (Ukranian) </title>
  <head>
    <meta language="UK">
    <meta charset="utf-8">
  </head>
  <body class="UK">
<p class="bodytextUK" id="1">1 А Йосип був відведений до Єгипту. І купив його Потіфар, царедворець фараонів, начальник царської сторожі, муж єгиптянин, з руки ізмаїльтян, що звели його туди.</p>
<p class="bodytextUK" id="2">2 І був Господь з Йосипом, а він став чоловіком, що мав щастя. І пробував він у домі свого пана єгиптянина.</p>
<p class="bodytextUK" id="3">3 І побачив його пан, що Господь з ним, і що в усьому, що він робить, Господь щастить у руці його.</p>
<p class="bodytextUK" id="4">4 І Йосип знайшов милість в очах його, і служив йому. А той призначив його над домом своїм, і все, що мав, віддав в його руку.</p>
<p class="bodytextUK" id="5">5 І сталося, відколи він призначив його в домі своїм, і над усім, що він мав, то поблагословив Господь дім єгиптянина через Йосипа. І було благословення Господнє в усьому, що він мав, у домі й на полі.</p>
<p class="bodytextUK" id="6">6 І він позоставив усе, що мав, у руці Йосиповій. І не знав він при ньому нічого, окрім хліба, що їв. А Йосип був гарного стану та вродливого вигляду.</p>
<p class="bodytextUK" id="7">7 І сталося по тих пригодах, і звела свої очі на Йосипа жінка пана його. І сказала вона: Ляж зо мною!</p>
<p class="bodytextUK" id="8">8 А він відмовився, і сказав до жінки пана свого: Тож пан мій не знає при мені нічого у домі, а все, що його, він дав у мою руку.</p>
<p class="bodytextUK" id="9">9 Нема більшого в цім домі від мене, і він не стримав від мене нічого, хібащо тебе, бо ти жінка його. Як же я вчиню це велике зло, і згрішу перед Богом?</p>
<p class="bodytextUK" id="10">10 І сталося, що вона день-у-день говорила Йосипові, а він не слухав її, щоб лягти при ній і бути з нею.</p>
<p class="bodytextUK" id="11">11 І сталося одного дня, і прийшов він додому робити діло своє, а там у домі не було нікого з людей дому.</p>
<p class="bodytextUK" id="12">12 І схопила вона його за одежу його, кажучи: Лягай же зо мною! А він позоставив свою одежу в її руці, та й утік, і вибіг надвір.</p>
<p class="bodytextUK" id="13">13 І сталося, як побачила вона, що він позоставив свою одежу в її руці та й утік надвір,</p>
<p class="bodytextUK" id="14">14 то покликала людей свого дому, та й сказала їм, говорячи: Дивіться, він припровадив нам якогось єврея, щоб той забавлявся нами! Він прийшов був до мене, щоб покластись зо мною, та я закричала сильним голосом.</p>
<p class="bodytextUK" id="15">15 І сталося, як почув він, що я підняла свій голос і закричала, то позоставив одежу свою в мене, та й утік, і вибіг надвір...</p>
<p class="bodytextUK" id="16">16 І я поклала його одежу при собі аж до приходу пана його до свого дому.</p>
<p class="bodytextUK" id="17">17 І вона переказала йому цими словами, говорячи: До мене прийшов був оцей раб єврей, що ти його привів до нас, щоб забавлятися мною.</p>
<p class="bodytextUK" id="18">18 І сталося, як підняла я свій голос і закричала, то він позоставив свою одежу при мені, та й утік надвір.</p>
<p class="bodytextUK" id="19">19 І сталося, як почув пан його слова своєї жінки, що оповідала йому, кажучи: Отакі то речі вчинив мені твій раб, то запалився гнів його.</p>
<p class="bodytextUK" id="20">20 І взяв його Йосипів пан, та й віддав його до дому в'язничного, до місця, де були ув'язнені царські в'язні. І пробував він там у тім домі в'язничнім.</p>
<p class="bodytextUK" id="21">21 А Господь був із Йосипом, і прихилив до нього милосердя, та дав йому милість в очах начальника в'язничного дому.</p>
<p class="bodytextUK" id="22">22 І начальник в'язничного дому дав у руку Йосипа всіх в'язнів, що були в домі в'язничнім, і все, що там робили, робив він.</p>
<p class="bodytextUK" id="23">23 Начальник в'язничного дому не бачив нічого в руці його, бо Бог був із ним, і що він робив, щастив йому Господь.</p>

</body>
</html>