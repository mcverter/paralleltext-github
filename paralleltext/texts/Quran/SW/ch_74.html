
<!DOCTYPE html> 
<html lang=”SW”>
  <head>
    <title> Koran :  Chapter 74 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 78. SURAT ANNABAA </p>
<p class="bodytextSW" id="2">1.  WANAULIZANA nini? </p>
<p class="bodytextSW" id="3">2.  Ile khabari kuu, </p>
<p class="bodytextSW" id="4">3.  Ambayo kwayo wanakhitalifiana. </p>
<p class="bodytextSW" id="5">4.  La! Karibu watakuja jua. </p>
<p class="bodytextSW" id="6">5.  Tena la! Karibu watakuja jua. </p>
<p class="bodytextSW" id="7">6.  Kwani hatukuifanya ardhi kama tandiko? </p>
<p class="bodytextSW" id="8">7.  Na milima kama vigingi? </p>
<p class="bodytextSW" id="9">8.  Na tukakuumbeni kwa jozi? </p>
<p class="bodytextSW" id="10">9.  Na tukakufanya kulala kwenu ni mapumziko? </p>
<p class="bodytextSW" id="11">10.  Na tukaufanya usiku ni nguo? </p>
<p class="bodytextSW" id="12">11.  Na tukaufanya mchana ni wa kuchumia maisha? </p>
<p class="bodytextSW" id="13">12.  Na tukajenga juu yenu saba zenye nguvu? </p>
<p class="bodytextSW" id="14">13.  Na tukaifanya taa yenye mwanga na joto; </p>
<p class="bodytextSW" id="15">14.  Na tukateremsha maji yanayo anguka kwa kasi kutoka mawinguni, </p>
<p class="bodytextSW" id="16">15.  Ili tutoe kwayo nafaka na mimea, </p>
<p class="bodytextSW" id="17">16.  Na mabustani yenye miti iliyo kamatana. </p>
<p class="bodytextSW" id="18">17.  Hakika siku ya uamuzi imewekewa wakati wake, </p>
<p class="bodytextSW" id="19">18.  Siku litapo pulizwa barugumu, nanyi mtakuja kwa makundi, </p>
<p class="bodytextSW" id="20">19.  Na mbingu zitafunguliwa, ziwe milango, </p>
<p class="bodytextSW" id="21">20.  Na milima itaondolewa na itakuwa kama sarabi. </p>
<p class="bodytextSW" id="22">21.  Hakika Jahannamu inangojea! </p>
<p class="bodytextSW" id="23">22.  Kwa walio asi ndio makaazi yao, </p>
<p class="bodytextSW" id="24">23.  Wakae humo karne baada ya karne, </p>
<p class="bodytextSW" id="25">24.  Hawataonja humo chochote kibaridi wala kinywaji, 25.Ila maji yamoto sana na usaha, </p>
<p class="bodytextSW" id="26">26.  Ndio jaza muwafaka. </p>
<p class="bodytextSW" id="27">27.  Hakika hao hawakuwa wakitaraji kuwa kuna hisabu. </p>
<p class="bodytextSW" id="28">28.  Na wakikanusha Aya zetu kwa nguvu. </p>
<p class="bodytextSW" id="29">29.  Na kila kitu Sisi tumekidhibiti kwa kukiandika. </p>
<p class="bodytextSW" id="30">30.  Basi onjeni! Nasi hatutakuzidishieni ila adhabu! </p>
<p class="bodytextSW" id="31">31.  Hakika wachamngu wanastahiki kufuzu, </p>
<p class="bodytextSW" id="32">32.  Mabustani na mizabibu, </p>
<p class="bodytextSW" id="33">33.  Na wake walio lingana nao, </p>
<p class="bodytextSW" id="34">34.  Na bilauri zilizo jaa, </p>
<p class="bodytextSW" id="35">35.  Hawatasikia humo upuuzi wala uwongo -</p>
<p class="bodytextSW" id="36">36.  Malipo kutoka kwa Mola wako Mlezi, kipawa cha kutosha. </p>
<p class="bodytextSW" id="37">37.  Mola Mlezi wa mbingu na ardhi na vilio baina yao, Arrahman, Mwingi warehema; hawamiliki usemi mbele yake! </p>
<p class="bodytextSW" id="38">38.  Siku atakapo simama Roho na Malaika kwa safu. Hawatasema ila Mwingi warehema aliye mruhusu, na atasema yaliyo sawa tu. </p>
<p class="bodytextSW" id="39">39.  Hiyo ndiyo Siku ya haki. Basi anaye taka na ashike njia arejee kwa Mola wakeMlezi. </p>
<p class="bodytextSW" id="40">40.  Hakika tumekuhadharisheni adhabu iliyo karibu kufika; Siku ambayo mtuatakapo ona yaliyo tangulizwa na mikono yake; na kafiri atasema: Laiti ningelikuwa udongo! </p>

</body>
</html>