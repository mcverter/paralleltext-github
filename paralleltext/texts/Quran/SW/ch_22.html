
<!DOCTYPE html> 
<html lang=”SW”>
  <head>
    <title> Koran :  Chapter 22 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 26. SURAT ASH-SHUA'RAA </p>
<p class="bodytextSW" id="2">1.  T'aa Siin Miim. (T'.S.M.) </p>
<p class="bodytextSW" id="3">2.  Hizi ni Aya za Kitabu kinacho bainisha. </p>
<p class="bodytextSW" id="4">3.  Huenda labda ukajikera nafsi yako kwa kuwa hawawi Waumini. </p>
<p class="bodytextSW" id="5">4.  Tunge penda tungeli wateremshia kutoka mbinguni Ishara zikanyenyekea shingozao. </p>
<p class="bodytextSW" id="6">5.  Wala hauwafikii ukumbusho mpya kutoka kwa Arrahman ila wao hujitenga nao. </p>
<p class="bodytextSW" id="7">6.  Kwa yakini wamekanusha; kwa hivyo zitakuja wafikia khabari za yale waliyokuwa wakiyafanyia mzaha. </p>
<p class="bodytextSW" id="8">7.  Je! Hawakuiona ardhi, mimea mingapi tumeiotesha humo, ya kila namna nzuri? </p>
<p class="bodytextSW" id="9">8.  Hakika katika haya zipo Ishara. Lakini wengi wao hawakuwa wenye kuamini. </p>
<p class="bodytextSW" id="10">9.  Na hakika Mola wako Mlezi ndiye Yeye Mwenye nguvu Mwenye kurehemu. </p>
<p class="bodytextSW" id="11">10.  Na Mola wako Mlezi, alipo mwita Musa, akamwambia: Fika kwa watu madhaalimu, </p>
<p class="bodytextSW" id="12">11.  Watu wa Firauni. Hawaogopi? </p>
<p class="bodytextSW" id="13">12.  Akasema: Hakika mimi nachelea wasinikanushe. </p>
<p class="bodytextSW" id="14">13.  Na kifua changu kina dhiki, na ulimi wangu haukunjuki vyema. Basi mtumieujumbe Harun. </p>
<p class="bodytextSW" id="15">14.  Na wao wana kisasi juu yangu, kwa hivyo naogopa wasije kuniuwa. </p>
<p class="bodytextSW" id="16">15.  Akasema: Siyo hivyo kabisa! Nendeni na miujiza yetu. Hakika Sisi tu pamojananyi, tunasikiliza. </p>
<p class="bodytextSW" id="17">16.  Basi mfikieni Firauni na mwambieni: Hakika sisi ni Mitume wa Mola Mlezi wa walimwengu wote. </p>
<p class="bodytextSW" id="18">17.  Waachilie Wana wa Israili wende nasi. </p>
<p class="bodytextSW" id="19">18.  (Firauni) akasema: Sisi hatukukulea wewe utotoni, na ukakaa kwetu katikaumri wako miaka mingi? </p>
<p class="bodytextSW" id="20">19.  Na ukatenda kitendo chako ulicho tenda, nawe ukawa miongoni mwa wasio nashukrani? </p>
<p class="bodytextSW" id="21">20.  (Musa) akasema: Nilitenda hayo hapo nilipo kuwa miongoni mwa wale waliopotea. </p>
<p class="bodytextSW" id="22">21.  Basi nikakukimbieni nilipo kuogopeni, tena Mola wangu Mlezi akanitunukiahukumu, na akanijaalia niwe miongoni mwa Mitume. </p>
<p class="bodytextSW" id="23">22.  Na hiyo ndiyo neema ya kunisumbulia, na wewe umewatia utumwani Wana waIsraili? </p>
<p class="bodytextSW" id="24">23.  Firauni akasema: Na nani huyo Mola Mlezi wa walimwengu wote? </p>
<p class="bodytextSW" id="25">24.  Akasema: Ndiye Mola Mlezi wa mbingu na ardhi, na viliomo baina yao, ikiwanyinyi ni wenye yakini. </p>
<p class="bodytextSW" id="26">25.  (Firauni) akawaambia walio mzunguka: Hamsikilizi? </p>
<p class="bodytextSW" id="27">26.  (Musa) akasema: Ndiye Mola wenu Mlezi, na Mola Mlezi wa baba zenu wa kwanza. </p>
<p class="bodytextSW" id="28">27.  (Firauni) akasema: Hakika huyu Mtume wenu aliye tumwa kwenu ni mwendawazimu. </p>
<p class="bodytextSW" id="29">28.  (Musa) akasema: Ndiye Mola Mlezi wa Mashariki na Magharibi na viliomo bainayao, ikiwa nyinyi mnatia akilini. </p>
<p class="bodytextSW" id="30">29.  (Firauni) akasema: Ukimfuata mungu mwengine asiye kuwa mimi, basi bila yashaka nitakufunga gerezani. </p>
<p class="bodytextSW" id="31">30.  Akasema: Je! Ijapo kuwa nitakuletea kitu cha kubainisha wazi? </p>
<p class="bodytextSW" id="32">31.  Akasema: Kilete basi, kama wewe ni katika wasemao kweli. </p>
<p class="bodytextSW" id="33">32.  Basi akaitupa fimbo yake, mara ikawa nyoka wa kuonekana dhaahiri. </p>
<p class="bodytextSW" id="34">33.  Na akautoa mkono wake, na mara ukawa mweupe kwa watazamao. </p>
<p class="bodytextSW" id="35">34.  (Firauni) akawaambia waheshimiwa walio mzunguka: Hakika huyu ni mchawimtaalamu. </p>
<p class="bodytextSW" id="36">35.  Anataka kukutoeni katika nchi yenu kwa uchawi wake. Basi mna shauri gani? </p>
<p class="bodytextSW" id="37">36.  Wakasema: Mpe muda yeye na nduguye na uwatume mijini wapigao mbiu ya mgambo. </p>
<p class="bodytextSW" id="38">37.  Wakuletee kila mchawi bingwa mtaalamu. </p>
<p class="bodytextSW" id="39">38.  Basi wakakusanywa wachawi wakati na siku maalumu. </p>
<p class="bodytextSW" id="40">39.  Na watu wakaambiwa: Je! Mtakusanyika? </p>
<p class="bodytextSW" id="41">40.  Huenda tutawafuata wachawi wakiwa wao ndio watakao shinda. </p>
<p class="bodytextSW" id="42">41.  Basi walipo kuja wachawi wakamwambia Firauni: Je! Tutapata ujira tukiwa sisindio tulio shinda? </p>
<p class="bodytextSW" id="43">42.  Naam! Na hakika mtakuwa katika watu wa mbele. </p>
<p class="bodytextSW" id="44">43.  Musa akwaambia: Tupeni mnavyo taka kutupa. </p>
<p class="bodytextSW" id="45">44.  Basi wakatupa kamba zao na fimbo zao, na wakasema: Kwa nguvu za Firaunihakika sisi hapana shaka ni wenye kushinda. </p>
<p class="bodytextSW" id="46">45.  Musa tena akatupa fimbo yake, nayo mara ikavimeza walivyo vizua. </p>
<p class="bodytextSW" id="47">46.  Hapo wachawi walipinduka wakasujudu. </p>
<p class="bodytextSW" id="48">47.  Wakasema: Tunamuamini Mola Mlezi wa walimwengu wote. </p>
<p class="bodytextSW" id="49">48.  Mola Mlezi wa Musa na Harun. </p>
<p class="bodytextSW" id="50">49.  (Firauni) akasema: Je! Mmemuamini kabla sijakuruhusuni? Bila ya shaka yeyebasi ndiye mkubwa wenu aliye kufunzeni uchawi. Basi mtakuja jua! Nitakata mikonoyenu na miguu yenu kwa kutafautisha. Na nitakubandikeni misalabani nyote. </p>
<p class="bodytextSW" id="51">50.  Wakasema: Haidhuru, kwani sisi ni wenye kurejea kwa Mola wetu Mlezi. </p>
<p class="bodytextSW" id="52">51.  Hakika sisi tunatumai Mola wetu Mlezi atatusamehe makosa yetu, kwa kuwa ndiowa kwanza wa kuamini. </p>
<p class="bodytextSW" id="53">52.  Na tulimuamrisha Musa kwa wahyi: Nenda na waja wangu wakati wa usiku. Kwahakika mtafuatwa. </p>
<p class="bodytextSW" id="54">53.  Basi Firauni akawatuma mijini wapiga mbiu za mgambo. </p>
<p class="bodytextSW" id="55">54.  (Wakieneza): Hakika hawa ni kikundi kidogo. </p>
<p class="bodytextSW" id="56">55.  Nao wanatuudhi. </p>
<p class="bodytextSW" id="57">56.  Na sisi ni wengi, wenye kuchukua hadhari. </p>
<p class="bodytextSW" id="58">57.  Basi tukawatoa katika mabustani na chemchem, </p>
<p class="bodytextSW" id="59">58.  Na makhazina, na vyeo vya hishima, </p>
<p class="bodytextSW" id="60">59.  Kadhaalika; na tukawarithisha hayo Wana wa Israili. </p>
<p class="bodytextSW" id="61">60.  Basi wakawafuata lilipo chomoza jua. </p>
<p class="bodytextSW" id="62">61.  Na yalipo onana majeshi mawili haya, watu wa Musa wakasema: Hakika sisi bilaya shaka tumepatikana! </p>
<p class="bodytextSW" id="63">62.  (Musa) akasema: Hasha! Hakika yu pamoja nami Mola wangu Mlezi. Yeyeataniongoa! </p>
<p class="bodytextSW" id="64">63.  Tulimletea wahyi Musa tukamwambia: Piga bahari kwa fimbo yako. Basiikatengana, na kila sehemu ikawa kama mlima mkubwa. </p>
<p class="bodytextSW" id="65">64.  Na tukawajongeza hapo wale wengine. </p>
<p class="bodytextSW" id="66">65.  Tukawaokoa Musa na walio kuwa pamoja naye wote. </p>
<p class="bodytextSW" id="67">66.  Kisha tukawazamisha hao wengine. </p>
<p class="bodytextSW" id="68">67.  Hakika bila ya shaka katika hayo ipo Ishara; lakini wengi wao si katikawenye kuamini. </p>
<p class="bodytextSW" id="69">68.  Na kwa hakika Mola wako Mlezi ndiye Mwenye nguvu Mwenye kurehemu. </p>
<p class="bodytextSW" id="70">69.  Na wasomee khabari za Ibrahim. </p>
<p class="bodytextSW" id="71">70.  Alipo mwambia baba yake na kaumu yake: Mnaabudu nini? </p>
<p class="bodytextSW" id="72">71.  Wakasema: Tunaabudu masanamu, daima tunayanyenyekea. </p>
<p class="bodytextSW" id="73">72.  Akasema: Je! Yanakusikieni mnapo yaita? </p>
<p class="bodytextSW" id="74">73.  Au yanakufaeni, au yanakudhuruni? </p>
<p class="bodytextSW" id="75">74.  Wakasema: Bali tumewakuta baba zetu wakifanya hivyo hivyo. </p>
<p class="bodytextSW" id="76">75.  Je! Mmewaona hawa mnao waabudu-</p>
<p class="bodytextSW" id="77">76.  Nyinyi na baba zenu wa zamani? </p>
<p class="bodytextSW" id="78">77.  Kwani hakika hao ni adui zangu, isipo kuwa Mola Mlezi wa walimwengu wote. </p>
<p class="bodytextSW" id="79">78.  Ambaye ndiye aliye niumba, na Yeye ndiye ananiongoa, </p>
<p class="bodytextSW" id="80">79.  Na ambaye ndiye ananilisha na kuninywesha. </p>
<p class="bodytextSW" id="81">80.  Na ninapo ugua ni Yeye ndiye anaye niponesha. </p>
<p class="bodytextSW" id="82">81.  Na ambaye atanifisha, na kisha atanihuisha. </p>
<p class="bodytextSW" id="83">82.  Na ambaye ndiye ninaye mtumai kunisamehe makosa yangu Siku ya Malipo. 83, Mola wangu Mlezi! Nitunukie hukumu na uniunganishe na watendao mema. </p>
<p class="bodytextSW" id="84">84.  Na unijaalie nitajwe kwa wema na watu watakao kuja baadaye. </p>
<p class="bodytextSW" id="85">85.  Na unijaalie katika warithi wa Bustani za neema. </p>
<p class="bodytextSW" id="86">86.  Na umsamehe baba yangu, kwani hakika alikuwa miongoni mwa wapotovu. </p>
<p class="bodytextSW" id="87">87.  Wala usinihizi Siku watapo fufuliwa. </p>
<p class="bodytextSW" id="88">88.  Siku ambayo kwamba mali hayato faa kitu wala wana. </p>
<p class="bodytextSW" id="89">89.  Isipo kuwa mwenye kumjia Mwenyezi Mungu na moyo safi. </p>
<p class="bodytextSW" id="90">90.  Na Pepo itasogezwa kwa wachamngu. </p>
<p class="bodytextSW" id="91">91.  Na Jahannamu itadhihirishwa kwa wapotovu. </p>
<p class="bodytextSW" id="92">92.  Na wataambiwa: Wako wapi mlio kuwa mkiwaabudu </p>
<p class="bodytextSW" id="93">93.  Badala ya Mwenyezi Mungu? Je! Wanakusaidieni, au wanajisaidia wenyewe? </p>
<p class="bodytextSW" id="94">94.  Basi watavurumizwa humo wao na hao wakosefu, </p>
<p class="bodytextSW" id="95">95.  Na majeshi ya Ibilisi yote. </p>
<p class="bodytextSW" id="96">96.  Watasema, na hali ya kuwa wanazozana humo: </p>
<p class="bodytextSW" id="97">97.  Wallahi! Kwa yakini tulikuwa katika upotovu ulio dhaahiri, </p>
<p class="bodytextSW" id="98">98.  Tulipo kufanyeni ni sawa na Mola Mlezi wa walimwengu wote. </p>
<p class="bodytextSW" id="99">99.  Na hawakutupoteza ila wale wakosefu. </p>
<p class="bodytextSW" id="100">100.  Basi hatuna waombezi. </p>
<p class="bodytextSW" id="101">101.  Wala rafiki wa dhati. </p>
<p class="bodytextSW" id="102">102.  Laiti tungeli pata kurejea tena tungeli kuwa katika Waumini. </p>
<p class="bodytextSW" id="103">103.  Hakika katika haya ipo Ishara, lakini wengi wao hawakuwa wenye kuamini. </p>
<p class="bodytextSW" id="104">104.  Na hakika Mola wako Mlezi ndiye Mwenye nguvu Mwenye kurehemu. </p>
<p class="bodytextSW" id="105">105.  Kaumu ya Nuhu waliwakadhibisha Mitume. </p>
<p class="bodytextSW" id="106">106.  Alipo waambia ndugu yao, Nuhu: Je! Hamchimngu? </p>
<p class="bodytextSW" id="107">107.  Hakika mimi kwenu ni Mtume muaminifu. </p>
<p class="bodytextSW" id="108">108.  Basi Mcheni Mwenyezi Mungu, na nit'iini mimi. </p>
<p class="bodytextSW" id="109">109.  Na sikutakini juu yake ujira, kwani ujira wangu hauko ila kwa Mola Mlezi wawalimwengu wote. </p>
<p class="bodytextSW" id="110">110.  Basi Mcheni Mwenyezi Mungu, na nit'iini mimi. </p>
<p class="bodytextSW" id="111">111.  Wakasema: Je! Tukuamini wewe, hali wanao kufuata ni watu wa chini? </p>
<p class="bodytextSW" id="112">112.  Akasema: Nayajuaje waliyo kuwa wakiyafanya? </p>
<p class="bodytextSW" id="113">113.  Hisabu yao haiko ila kwa Mola wao Mlezi, laiti mngeli tambua! </p>
<p class="bodytextSW" id="114">114.  Wala mimi si wa kuwafukuza Waumini. </p>
<p class="bodytextSW" id="115">115.  Mimi si cho chote ila ni Mwonyaji wa dhaahiri shaahiri. </p>
<p class="bodytextSW" id="116">116.  Wakasema: Ikiwa huachi, ewe Nuhu, bila ya shaka utapigwa mawe. </p>
<p class="bodytextSW" id="117">117.  Akasema: Mola wangu Mlezi! Hakika watu wangu wamenikanusha. </p>
<p class="bodytextSW" id="118">118.  Basi hukumu baina yangu na wao kwa hukumu yako, na uniokoe mimi na waliopamoja nami, Waumini. </p>
<p class="bodytextSW" id="119">119.  Kwa hivyo tukamwokoa yeye na walio kuwa pamoja naye katika marikebu iliyosheheni. </p>
<p class="bodytextSW" id="120">120.  Kisha tukawazamisha baadaye walio bakia. </p>
<p class="bodytextSW" id="121">121.  Hakika katika haya ipo Ishara, lakini si wengi wao walio kuwa Waumini. </p>
<p class="bodytextSW" id="122">122.  Na hakika Mola wako Mlezi ndiye Yeye Mwenye nguvu Mwenye kurehemu. </p>
<p class="bodytextSW" id="123">123.  Kina A'd waliwakanusha Mitume. </p>
<p class="bodytextSW" id="124">124.  Alipo waambia ndugu yao, Hud: Je! Hamchimngu? </p>
<p class="bodytextSW" id="125">125.  Hakika mimi kwenu ni Mtume muaminifu. </p>
<p class="bodytextSW" id="126">126.  Basi mcheni Mwenyezi Mungu, na nit'iini mimi. </p>
<p class="bodytextSW" id="127">127.  Wala sikutakeni juu yake ujira, kwani ujira wangu hauko ila kwa Mola Mleziwa walimwengu wote. </p>
<p class="bodytextSW" id="128">128.  Je! Mnajenga juu ya kila mnyanyuko kumbusho la kufanyia upuuzi? </p>
<p class="bodytextSW" id="129">129.  Na mnajenga majengo ya fakhari kama kwamba mtaishi milele! </p>
<p class="bodytextSW" id="130">130.  Na mnapo tumia nguvu mnatumia nguvu kwa ujabari. </p>
<p class="bodytextSW" id="131">131.  Basi mcheni Mwenyezi Mungu, na nit'iini. </p>
<p class="bodytextSW" id="132">132.  Na mcheni aliye kupeni haya mnayo yajua. </p>
<p class="bodytextSW" id="133">133.  Amekupeni wanyama wa kufuga na wana. </p>
<p class="bodytextSW" id="134">134.  Na mabustani na chemchem. </p>
<p class="bodytextSW" id="135">135.  Hakika mimi ninakukhofieni adhabu ya Siku Kubwa. </p>
<p class="bodytextSW" id="136">136.  Wakasema: Ni mamoja kwetu, ukitupa mawaidha au hukuwa miongoni mwa watoaomawaidha. </p>
<p class="bodytextSW" id="137">137.  Haya si chochote ila ni mtindo wa watu wa tokea zamani. </p>
<p class="bodytextSW" id="138">138.  Wala sisi hatutaadhibiwa. </p>
<p class="bodytextSW" id="139">139.  Wakamkanusha; nasi tukawaangamiza. Hakika bila ya shaka katika haya ipoIshara. Lakini hawakuwa wengi wao wenye kuamini. </p>
<p class="bodytextSW" id="140">140.  Na hakika Mola wako Mlezi ndiye Mwenye nguvu Mwenye kurehemu. </p>
<p class="bodytextSW" id="141">141.  Kina Thamud waliwakanusha Mitume. </p>
<p class="bodytextSW" id="142">142.  Alipo waambia ndugu yao Saleh: Je! Hamumchimngu? </p>
<p class="bodytextSW" id="143">143.  Hakika mimi kwenu ni Mtume muaminifu. </p>
<p class="bodytextSW" id="144">144.  Basi mcheni Mwenyezi Mungu, na nit'iini. </p>
<p class="bodytextSW" id="145">145.  Wala sikutakini ujira juu yake. Ujira wangu hauko ila kwa Mola Mlezi wawalimwengu wote. </p>
<p class="bodytextSW" id="146">146.  Je! Mtaachwa salama usalimina katika haya yaliyopo hapa? </p>
<p class="bodytextSW" id="147">147.  Katika mabustani, na chemchem? </p>
<p class="bodytextSW" id="148">148.  Na konde na mitende yenye makole yaliyo wiva. </p>
<p class="bodytextSW" id="149">149.  Na mnachonga milimani majumba kwa ustadi. </p>
<p class="bodytextSW" id="150">150.  Basi mcheni Mwenyezi Mungu, na nit'iini mimi. 151, Wala msit'ii amri za walio pindukia mipaka, </p>
<p class="bodytextSW" id="151">152.  Ambao wanafanya ufisadi katika nchi, wala hawatengenezi. </p>
<p class="bodytextSW" id="152">153.  Wakasema: Hakika wewe ni miongoni mwa walio rogwa. </p>
<p class="bodytextSW" id="153">154.  Wewe si chochote ila ni mtu kama sisi. Basi lete Ishara ukiwa wewe ni miongoni mwa wasemao kweli. </p>
<p class="bodytextSW" id="154">155.  Akasema: Huyu ngamia jike; awe na zamu yake ya kunywa, na nyinyi muwe nazamu yenu ya kunywa katika siku maalumu. </p>
<p class="bodytextSW" id="155">156.  Wala msimguse kwa uwovu, isije ikakushikeni adhabu ya Siku Kubwa. </p>
<p class="bodytextSW" id="156">157.  Lakini wakamuuwa, na wakawa wenye kujuta. </p>
<p class="bodytextSW" id="157">158.  Basi ikawapata adhabu. Hakika katika hayo ipo Ishara. Lakini hawakuwa wengiwao wenye kuamini. </p>
<p class="bodytextSW" id="158">159.  Na hakika Mola wako Mlezi ndiye Mwenye nguvu Mwenye kurehemu. </p>
<p class="bodytextSW" id="159">160.  Watu wa Lut'i waliwakanusha Mitume. </p>
<p class="bodytextSW" id="160">161.  Alipo waambia ndugu yao, Lut'i: Je! Hamumchimngu? </p>
<p class="bodytextSW" id="161">162.  Hakika mimi kwenu ni Mtume muaminifu kwenu. </p>
<p class="bodytextSW" id="162">163.  Basi mcheni Mwenyezi Mungu na nit'iini mimi. </p>
<p class="bodytextSW" id="163">164.  Wala mimi sikutakini ujira juu yake; ujira wangu hauko ila kwa Mola Mleziwa walimwengu wote. </p>
<p class="bodytextSW" id="164">165.  Je! Katika viumbe vyote mnawaingilia wanaume? </p>
<p class="bodytextSW" id="165">166.  Na mnaacha alicho kuumbieni Mola wenu Mlezi katika wake zenu? Ama kweli nyinyi ni watu mnao ruka mipaka! </p>
<p class="bodytextSW" id="166">167.  Wakasema: Ewe Lut'i! Usipo acha, hapana shaka utakuwa miongoni mwa wanaotolewa mji! </p>
<p class="bodytextSW" id="167">168.  Akasema: Hakika mimi ni katika wanao kichukia hichi kitendo chenu. </p>
<p class="bodytextSW" id="168">169.  Mola wangu Mlezi! Niokoe mimi na ahali zangu na haya wayatendayo. </p>
<p class="bodytextSW" id="169">170.  Basi tukamwokoa yeye na ahali zake wote, </p>
<p class="bodytextSW" id="170">171.  Isipo kuwa kikongwe katika walio kaa nyuma. </p>
<p class="bodytextSW" id="171">172.  Kisha tukawaangamiza wale wengine. </p>
<p class="bodytextSW" id="172">173.  Na tukawanyeshea mvua, basi ni ovu mno mvua ya waliyo onywa. </p>
<p class="bodytextSW" id="173">174.  Hakika katika hayo ipo Ishara. Na hawakuwa wengi wao wenye kuamini. </p>
<p class="bodytextSW" id="174">175.  Na hakika Mola wako Mlezi bila ya shaka ndiye Mwenye nguvu, Mwenyekurehemu. </p>
<p class="bodytextSW" id="175">176.  Watu wa Machakani waliwakanusha Mitume. </p>
<p class="bodytextSW" id="176">177.  Shuaibu alipo waambia: Je! Hamfanyi mkamchamngu? </p>
<p class="bodytextSW" id="177">178.  Hakika mimi kwenu ni Mtume muaminifu. </p>
<p class="bodytextSW" id="178">179.  Basi mcheni Mwenyezi Mungu, na nit'iini mimi. </p>
<p class="bodytextSW" id="179">180.  Wala sikutakini ujira juu yake. Ujira wangu hauko ila kwa Mola Mlezi wawalimwengu wote. </p>
<p class="bodytextSW" id="180">181.  Timizeni kipimo sawa sawa, wala msiwe katika wanao punja. </p>
<p class="bodytextSW" id="181">182.  Na pimeni kwa haki iliyo nyooka; </p>
<p class="bodytextSW" id="182">183.  Wala msiwapunje watu vitu vyao, wala msifanye jeuri kwa ufisadi. </p>
<p class="bodytextSW" id="183">184.  Na mcheni aliye kuumbeni nyinyi na vizazi vilivyo tangulia. </p>
<p class="bodytextSW" id="184">185.  Wakasema: Hakika wewe ni katika walio rogwa. </p>
<p class="bodytextSW" id="185">186.  Na wewe si chochote ila ni mtu tu kama sisi, na kwa yakini tunakuona weweni katika waongo. </p>
<p class="bodytextSW" id="186">187.  Hebu tuangushie vipande kutoka mbinguni ikiwa wewe ni miongoni mwa wasemaokweli. </p>
<p class="bodytextSW" id="187">188.  Akasema: Mola wangu Mlezi anajua zaidi mnayo yatenda. </p>
<p class="bodytextSW" id="188">189.  Basi walimkanusha, na ikawashika adhabu ya siku ya kivuli. Hakika hiyoilikuwa adhabu ya siku kubwa. </p>
<p class="bodytextSW" id="189">190.  Hakika katika hayo ipo Ishara, lakini hawakuwa wengi wao wenye kuamini. </p>
<p class="bodytextSW" id="190">191.  Na hakika Mola wako Mlezi bila ya shaka ndiye Yeye Mwenye nguvu Mwenyekurehemu. </p>
<p class="bodytextSW" id="191">192.  Na bila ya shaka hii ni Uteremsho wa Mola Mlezi wa walimwengu wote. </p>
<p class="bodytextSW" id="192">193.  Ameuteremsha Roho muaminifu, </p>
<p class="bodytextSW" id="193">194.  Juu ya moyo wako, ili uwe katika Waonyaji, </p>
<p class="bodytextSW" id="194">195.  Kwa ulimi wa Kiarabu ulio wazi. </p>
<p class="bodytextSW" id="195">196.  Na hakika bila ya shaka haya yamo katika Vitabu vya kale. </p>
<p class="bodytextSW" id="196">197.  Je! Haikuwa kwao ni Ishara kwamba wanayajua haya wanazuoni wa Wana waIsraili? </p>
<p class="bodytextSW" id="197">198.  Na lau kuwa tungeli iteremsha juu ya mmoja wa wasio kuwa Waarabu, </p>
<p class="bodytextSW" id="198">199.  Na akawasomea, wasingeli kuwa wenye kuamini. </p>
<p class="bodytextSW" id="199">200.  Namna hivi tunaingiza katika nyoyo za wakosefu. </p>
<p class="bodytextSW" id="200">201.  Hawataiamini mpaka waione adhabu chungu. </p>
<p class="bodytextSW" id="201">202.  Basi itawafikia kwa ghafla, na hali hawana khabari. </p>
<p class="bodytextSW" id="202">203.  Na watasema: Je, tutapewa muhula? </p>
<p class="bodytextSW" id="203">204.  Basi, je, wanaihimiza adhabu yetu? </p>
<p class="bodytextSW" id="204">205.  Waonaje kama tukiwastarehesha kwa miaka, </p>
<p class="bodytextSW" id="205">206.  Kisha yakawafikia waliyo kuwa wakiahidiwa, </p>
<p class="bodytextSW" id="206">207.  Yatawafaa nini yale waliyo stareheshewa? </p>
<p class="bodytextSW" id="207">208.  Wala hatukuangamiza mji wo wote ila ulikuwa na waonyaji -</p>
<p class="bodytextSW" id="208">209.  Kuwa ni ukumbusho. Wala Sisi hatukuwa wenye kudhulumu. </p>
<p class="bodytextSW" id="209">210.  Wala Mashet'ani hawakuteremka nayo, </p>
<p class="bodytextSW" id="210">211.  Wala haitakiwi kwao, na wala hawawezi. </p>
<p class="bodytextSW" id="211">212.  Hakika hao wametengwa na kusikia. </p>
<p class="bodytextSW" id="212">213.  Basi usimwombe mungu mwingine pamoja na Mwenyezi Mungu ukawa miongoni mwawatakao adhibiwa. </p>
<p class="bodytextSW" id="213">214.  Na uwaonye jamaa zako walio karibu nawe. </p>
<p class="bodytextSW" id="214">215.  Na watwae kwa upole wanao kufuata miongoni mwa Waumini. </p>
<p class="bodytextSW" id="215">216.  Na ikiwa watakuasi basi sema: Mimi najitenga mbali na hayo mnayo yatenda. </p>
<p class="bodytextSW" id="216">217.  Na umtegemee Mtukufu Mwenye nguvu Mwenye kurehemu. </p>
<p class="bodytextSW" id="217">218.  Ambaye anakuona unapo simama, </p>
<p class="bodytextSW" id="218">219.  Na mageuko yako kati ya wanao sujudu. </p>
<p class="bodytextSW" id="219">220.  Hakika Yeye ndiye Mwenye kusikia Mwenye kujua. </p>
<p class="bodytextSW" id="220">221.  Je! Nikwambieni nani wanawashukia Mashet'ani? </p>
<p class="bodytextSW" id="221">222.  Wanamshukia kila mzushi mkubwa mwingi wa dhambi. </p>
<p class="bodytextSW" id="222">223.  Wanawapelekea yale wanayo yasikia; na wengi wao ni waongo. </p>
<p class="bodytextSW" id="223">224.  Na watungaji mashairi ni wapotofu ndio wanawafuata. </p>
<p class="bodytextSW" id="224">225.  Je! Huwaoni kwamba wao wanatangatanga katika kila bonde? </p>
<p class="bodytextSW" id="225">226.  Na kwamba wao husema wasiyo yatenda? </p>
<p class="bodytextSW" id="226">227.  Isipo kuwa wale walio amini, na wakatenda mema, na wakamkumbuka MwenyeziMungu kwa wingi, na wakajitetea wanapo dhulumiwa. Na wanao dhulumu watakuja juamgeuko gani watakao geuka. </p>

</body>
</html>