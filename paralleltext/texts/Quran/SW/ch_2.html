
<!DOCTYPE html> 
<html lang=”SW”>
  <head>
    <title> Koran :  Chapter 2 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 6. SURAT AL - AN-A'AM </p>
<p class="bodytextSW" id="2">1.  Sifa njema zote ni za Mwenyezi Mungu aliye umba mbingu na ardhi, na akafanyagiza na mwangaza. Tena baada ya haya walio kufuru wanawafanya wengine sawa naMola wao Mlezi. </p>
<p class="bodytextSW" id="3">2.  Yeye ndiye aliye kuumbeni kwa udongo, kisha akakuhukumieni ajali, na mudamaalumu uko kwake tu. Tena baada ya haya nyinyi mnatia shaka. </p>
<p class="bodytextSW" id="4">3.  Na Yeye ndiye Mwenyezi Mungu mbinguni na ardhini. Anajua ya ndani yenu na yanje yenu. Na anajua mnayo yachuma. </p>
<p class="bodytextSW" id="5">4.  Na haiwafikii hata ishara moja katika ishara za Mola wao Mlezi ila wao huwawenye kuipa nyongo. </p>
<p class="bodytextSW" id="6">5.  Wameikanusha Haki ilipo wajia. Basi zitawajia khabari za yale waliyo kuwawakiyakejeli. </p>
<p class="bodytextSW" id="7">6.  Jee, hawaoni vizazi vingapi tulivyo viangamiza kabla yao? Tuliwaweka katikanchi tusivyo kuwekeni nyinyi; tukawapelekea mvua nyingi na tukaifanya mitoinapita chini yao. Mwishoe tukawaangamiza kwa madhambi yao; na tukaanzisha baadayao kizazi kingine. </p>
<p class="bodytextSW" id="8">7.  Na lau tungeli kuteremshia kitabu cha karatasi, wakakigusa kwa mikono yao,wangeli sema walio kufuru: Haya si chochote ila ni uchawi dhaahiri. </p>
<p class="bodytextSW" id="9">8.  Na wao husema: Mbona hakuteremshiwa Malaika? Na kama tungeli teremshaMalaika, basi bila ya shaka ingesha hukumiwa amri, tena hapo wasingeli pewamuhula. </p>
<p class="bodytextSW" id="10">9.  Na kama tungeli mfanya Malaika bila ya shaka tungeli mfanya kama binaadamu,na tungeli watilia matatizo yale wanayo yatatiza wao. </p>
<p class="bodytextSW" id="11">10.  Na hakika Mitume walio kabla yako walifanyiwa kejeli, lakini walio wafanyiakejeli wakaja kuzungukwa na yale yale waliyo kuwa wao wanayafanyia kejeli. </p>
<p class="bodytextSW" id="12">11.  Sema: Tembeeni ulimwenguni, kisha mtazame ulikuwaje mwisho wa wanao kanusha. </p>
<p class="bodytextSW" id="13">12.  Sema: Ni vya nani viliomo katika mbingu na katika ardhi? Sema: Ni vyaMwenyezi Mungu. Yeye amejilazimisha nafsi yake kurehemu. Hakika atakukusanyeniSiku ya Kiyama isiyo kuwa na shaka. Walio jikhasiri wenyewe hawaamini. </p>
<p class="bodytextSW" id="14">13.  Na ni vyake vilio tulia usiku na mchana. Naye ndiye Mwenye kusikia na Mwenyekujua. </p>
<p class="bodytextSW" id="15">14.  Sema: Je, nimchukue rafiki mlinzi asiye kuwa Mwenyezi Mungu, ambaye ndiyeMuumba mbingu na ardhi, naye ndiye anaye lisha wala halishwi? Sema: Miminimeamrishwa niwe wa kwanza wa wenye kusilimu. Na wala kabisa usiwe miongoni wawashirikina. </p>
<p class="bodytextSW" id="16">15.  Sema: Mimi naogopa adhabu ya Siku kubwa hiyo ikiwa nitamuasi Mola wanguMlezi. </p>
<p class="bodytextSW" id="17">16.  Siku hiyo yule atakaye epushwa nayo adhabu hiyo atakuwa Mwenyezi Munguamemrehemu. Na huko ndiko kufuzu kulio wazi. </p>
<p class="bodytextSW" id="18">17.  Na ikiwa Mwenyezi Mungu akikugusisha madhara, basi hapana wa kukuondoleahayo ila Yeye. Na ikiwa akikugusisha kheri, basi Yeye ndiye Mwenye uweza wa kilakitu. </p>
<p class="bodytextSW" id="19">18.  Naye ndiye Mwenye nguvu juu ya waja wake, na ndiye Mwenye hikima na Mwenyekhabari zote. </p>
<p class="bodytextSW" id="20">19.  Sema: Kitu gani ushahidi wake mkubwa kabisa? Sema: Mwenyezi Mungu. Yeyendiye shahidi baina yangu na nyinyi. Na nimefunuliwa Qur'ani hii ili kwayonikuonyeni nyinyi na kila inayo mfikia. Ati kweli nyinyi mnashuhudia kuwa pamojana Mwenyezi Mungu wapo miungu wengine? Sema: Mimi sishuhudii hayo. Sema: HakikaYeye ni Mungu mmoja tu, nami ni mbali na mnao washirikisha. </p>
<p class="bodytextSW" id="21">20.  Wale Tulio wapa Kitabu wanayajua haya kama wanavyo wajua watoto wao. Walewalio zikhasiri nafsi zao hawaamini. </p>
<p class="bodytextSW" id="22">21.  Na nani dhaalimu zaidi kuliko anaye mzulia uwongo Mwenyezi Mungu, naakazikanusha Ishara zake? Hakika madhaalimu hawafanikiwi. </p>
<p class="bodytextSW" id="23">22.  Siku tutapo wakusanya wote pamoja, kisha tuwaambie walio shirikisha: Wakowapi washirikishwa wenu mlio kuwa mnadai? </p>
<p class="bodytextSW" id="24">23.  Kisha hautakuwa udhuru wao ila ni kusema: Wallahi! Mola wetu Mlezi! Hatukuwa washirikina. </p>
<p class="bodytextSW" id="25">24.  Tazama jinsi wanavyo jisemea uwongo wenyewe. Na yamewapotea waliyo kuwawakiyazua. </p>
<p class="bodytextSW" id="26">25.  Na wapo miongoni mwao wanao kusikiliza; na tumezitia pazia nyoyo zao wasijekuyafahamu. Na upo uziwi masikioni mwao, na wakiona kila Ishara hawaiamini. Hatawakikujia kwa kujadiliana nawe, wanasema walio kufuru: Hizi si chochote ilahadithi za watu wa kale. </p>
<p class="bodytextSW" id="27">26.  Nao huwazuia watu, na wao wenyewe wanajitenga nayo. Nao hawaangamizi ilanafsi zao tu, wala wao hawatambui. </p>
<p class="bodytextSW" id="28">27.  Na unge ona watakapo simamishwa kwenye Moto, wakawa wanasema: Laiti tungelirudishwa, wala hatutakanusha tena Ishara za Mola wetu Mlezi, na tutakuwamiongoni wa Waumini. </p>
<p class="bodytextSW" id="29">28.  Bali yamewadhihirikia waliyo kuwa wakiyaficha zamani. Na kama wangelirudishwa bila ya shaka wange yarejea yale yale waliyo katazwa. Na hakika hao niwaongo. </p>
<p class="bodytextSW" id="30">29.  Na walisema: Hakuna mengine ila maisha yetu haya ya duniani, wala sisihatutafufuliwa. </p>
<p class="bodytextSW" id="31">30.  Na lau ungeli ona watavyo simamishwa mbele ya Mola wao Mlezi, akawaambia:Je, si kweli haya? Na wao watasema: Kwani? Tunaapa kwa Mola Mlezi wetu ni kweli.Yeye atasema: Basi onjeni adhabu kwa sababu ya vile mlivyo kuwa mnakataa. </p>
<p class="bodytextSW" id="32">31.  Hakika wamekhasirika walio kanusha kukutana na Mwenyezi Mungu, mpaka ilipowajia Saa kwa ghafla, wakasema: Ole wetu kwa tuliyo yapuuza! Nao watabeba mizigoyao juu ya migongo yao. Ni maovu hayo wanayo yabeba. </p>
<p class="bodytextSW" id="33">32.  Na maisha ya dunia si chochte ila ni mchezo na pumbao tu. Na hakika nyumbaya Akhera ni bora zaidi kwa wanao mcha Mungu. Basi, je, hamtii akilini? </p>
<p class="bodytextSW" id="34">33.  Tunajua ya kwamba yanakuhuzunisha wanayo yasema. Basi hakika waohawakukanushi wewe, lakini hao madhaalimu wanazikataa Ishara za Mwenyezi Mungu. </p>
<p class="bodytextSW" id="35">34. Na hakika walikanushwa Mitume wa kabla yako.Nao wakavumilia kule kukanushwa, na kuudhiwa,mpaka ilipo wafikia nuSURA yetu. Na hapana wa kubadilisha maneno ya Mwenyezi Mungu. Na bila yashaka zimekujia baadhi ya khabari za Mitume hao.  35.  Na ikiwa ni makubwa kwako huku kukataa kwao, basi kama unaweza kutafuta njiaya chini kwa chini ya ardhi, au ngazi kwendea mbinguni ili uwaletee Ishara -- Nalau kuwa Mwenyezi Mungu angependa angeli wakusanya kwenye uwongofu. Basi usiwemiongoni mwa wasio jua. </p>
<p class="bodytextSW" id="36">36.  Hakika wanao kubali ni wale wanao sikia. Na ama wafu Mwenyezi Munguatawafufua, na kisha kwake Yeye ndio watarejeshwa. </p>
<p class="bodytextSW" id="37">37.  Na wamesema: Kwa nini hakuteremshiwa muujiza kutoka kwa Mola wake Mlezi?Sema: Hakika Mwenyezi Mungu ni Muweza wa kuteremsha muujiza. Lakini wengi waohawajui. </p>
<p class="bodytextSW" id="38">38.  Na hapana mnyama katika ardhi, wala ndege anaye ruka kwa mbawa zake mbili,ila ni umma kama nyinyi. Hatukupuuza Kitabuni kitu chochote. Kisha kwa Mola waoMlezi watakusanywa. </p>
<p class="bodytextSW" id="39">39.  Na walio kanusha Ishara zetu ni viziwi na mabubu waliomo gizani. MwenyeziMungu humwachia kupotea amtakaye, na humweka katika Njia iliyo nyooka amtakaye. </p>
<p class="bodytextSW" id="40">40.  Sema: Mwaonaje ikikujieni adhabu ya Mwenyezi Mungu, au ikakufikieni hiyo Saa</p>
<p class="bodytextSW" id="41">-mtamwomba asiye kuwa Mwenyezi Mungu, ikiwa nyinyi ni wakweli?  41.  Bali Yeye ndiye mtakaye mwomba, naye atakuondoleeni mnacho mwombea akipenda.Na mtasahau hao mnao wafanya washirika wake. </p>
<p class="bodytextSW" id="42">42.  Na kwa yakini tulipeleka Mitume kwa kaumu zilizo kuwa kabla yako, kishatukazitia katika dhiki na mashaka ili zipate kunyenyekea. </p>
<p class="bodytextSW" id="43">43.  Kwa nini wasinyenyekee ilipo wafika adhabu yetu? Lakini nyoyo zao zilikuwangumu, na Shet'ani akawapambia waliyo kuwa wakiyafanya. </p>
<p class="bodytextSW" id="44">44.  Basi walipo sahau walio kumbushwa tuliwafungulia milango ya kila kitu. Mpakawalipo furahia yale waliyo pewa tuliwashika kwa ghafla, na mara wakawa wenyekukata tamaa. </p>
<p class="bodytextSW" id="45">45.  Ikakatwa mizizi ya watu walio dhulumu - na wa kuhimidiwa ni Mwenyezi Mungu,Mola Mlezi wa viumbe vyote. </p>
<p class="bodytextSW" id="46">46.  Sema: Mwaonaje Mwenyezi Mungu akanyakua kusikia kwenu, na kuona kwenu, naakaziziba nyoyo zenu, ni mungu gani asiye kuwa Mwenyezi Mungu ataye kuleteenihayo tena? Angalia vipi tunavyo zieleza Ishara, kisha wao wanapuuza. </p>
<p class="bodytextSW" id="47">47.  Sema: Mwaonaje, ikikufikieni adhabu ya Mwenyezi Mungu kwa ghafla, au kwadhaahiri, jee wataangamizwa isipo kuwa walio dhulumu? </p>
<p class="bodytextSW" id="48">48.  Na hatuwatumi Mitume ila huwa ni wabashiri na waonyaji. Na wenye kuamini nawakatenda mema haitakuwa khofu juu yao, wala hawatahuzunika. </p>
<p class="bodytextSW" id="49">49.  Na walio kanusha Ishara zetu itawagusa adhabu kwa walivyo kuwa wakipotoka. </p>
<p class="bodytextSW" id="50">50.  Sema: Mimi sikwambiini kuwa ninazo khazina za Mwenyezi Mungu. Wala sijuimambo yaliyo fichikana. Wala sikwambiini kuwa mimi ni Malaika. Mimi sifuati ilayanayo funuliwa kwangu. Sema: Je, wanakuwa sawa, kipofu na mwenye kuona. Basihamfikiri? </p>
<p class="bodytextSW" id="51">51.  Na waonye kwayo wanao ogopa kuwa watakusanywa kwa Mola wao Mlezi, hali kuwahawana mlinzi wala mwombezi isipo kuwa Yeye, ili wapate kuchamngu. </p>
<p class="bodytextSW" id="52">52.  Wala usiwafukuze wanao mwomba Mola Mlezi wao asubuhi na jioni kwa kutakaradhi yake. Si juu yako hisabu yao hata kidogo, wala hisabu yako si juu yao hatakidogo, hata uwafukuze na uwe miongoni mwa wenye kudhulumu. </p>
<p class="bodytextSW" id="53">53.  Na hivi ndivyo tunavyo wajaribu wao kwa wao, ili waseme: Ni hao ndioMwenyezi Mungu amewafadhilisha miongoni mwetu? Kwani Mwenyezi Mungu hawajuiwanao shukuru? </p>
<p class="bodytextSW" id="54">54.  Na wanapo kujia wanao ziamini Ishara zetu waambie: Assalamu alaikum! Amaniiwe juu yenu! Mola wenu Mlezi amejilazimisha rehema, ya kwamba atakaye fanyauovu miongoni mwenu kwa ujinga, kisha akatubu baada yake na akatengenea, basihakika Yeye ni Mwenye maghfira na Mwenye kurehemu. </p>
<p class="bodytextSW" id="55">55.  Na ndio hivi tunavyo zieleza Ishara ili ibainike njia ya wakosefu. </p>
<p class="bodytextSW" id="56">56.  Sema: Mimi nimekatazwa kuwaabudu hao mnao waomba badala ya Mwenyezi Mungu.Sema: mimi sifuati matamanio yenu. Hivyo nitakuwa nimepotea, na sitakuwamiongoni mwa walio ongoka. </p>
<p class="bodytextSW" id="57">57.  Sema: Mimi nipo kwenye sharia iliyo wazi itokayo kwa Mola wangu Mlezi, nanyimnaikanusha. Mimi sinacho hicho mnacho kihimiza. Hapana hukumu ila ya MwenyeziMungu. Yeye anasimulia yaliyo kweli; naye ni Mbora wa kuhukumu kuliko wote. </p>
<p class="bodytextSW" id="58">58.  Sema: Lau kuwa ninacho hicho mnacho kihimiza, ingeli kwisha katwa shauribaina yangu na nyinyi. Na Mwenyezi Mungu anawashinda wote kuwajua madhaalimu. </p>
<p class="bodytextSW" id="59">59.  Na ziko kwake funguo za ghaibu; hakuna azijuaye ila Yeye tu. Na Yeye anajuakilioko nchi kavu na baharini. Na halidondoki jani ila analijua. Wala punjekatika giza la ardhi, wala kinyevu, wala kikavu ila kimo katika Kitabu kinachobainisha. </p>
<p class="bodytextSW" id="60">60.  Naye ndiye anaye kufisheni usiku, na anakijua mlicho fanya mchana. KishaYeye hukufufueni humo mchana ili muda ulio wekwa utimizwe. Kisha kwake Yeyendiyo marejeo yenu, na tena akwambieni mliyo kuwa mkiyafanya. </p>
<p class="bodytextSW" id="61">61.  Naye ndiye Mwenye nguvu za kushinda, aliye juu ya waja wake. Nahukupelekeeni waangalizi, mpaka mmoja wenu yakimjia mauti wajumbe wetu humfisha,nao hawafanyi taksiri. </p>
<p class="bodytextSW" id="62">62.  Kisha watarudishwa kwa Mwenyezi Mungu, Mola wao wa Haki. Hakika, hukumu niyake. Naye ni Mwepesi kuliko wote wanao hisabu. </p>
<p class="bodytextSW" id="63">63.  Sema: Ni nani anaye kuokoeni katika giza la nchi kavu na baharini? Mnamwombakwa unyenyekevu na kwa siri, mkisema: Kama akituokoa na haya bila ya shakatutakuwa miongoni mwa wanao shukuru. </p>
<p class="bodytextSW" id="64">64.  Sema: Mwenyezi Mungu hukuokoeni kutoka hayo, na kutoka kila mashaka, nakisha nyinyi mnamshirikisha! </p>
<p class="bodytextSW" id="65">65.  Sema: Yeye ndiye Muweza wa kukuleteeni adhabu kutoka juu yenu au kutokachini ya miguu yenu, au kukuleteeni fujo la mfarakano, na kuwaonjesha baadhiyenu jeuri ya wenzao. Tazama vipi tunavyo zieleza Aya ili wapate kufahamu. </p>
<p class="bodytextSW" id="66">66.  Na watu wako wameikanusha, nayo ni Haki. Sema: Mimi sikuwakilishwa juu yenu. </p>
<p class="bodytextSW" id="67">67.  Kila khabari ina kipindi chake. Nanyi mtakuja jua. </p>
<p class="bodytextSW" id="68">68.  Na unapo waona wanao ziingilia Aya zetu, basi jitenge nao mpaka waingiliemazungumzo mengine. Na kama Shet'ani akikusahaulisha, basi baada ya kutanabahiusikae pamoja na watu madhaalimu. </p>
<p class="bodytextSW" id="69">69.  Wala wamchao Mungu hawana jukumu lolote kwao, lakini ni kukumbusha, asaawapate kujiepusha. </p>
<p class="bodytextSW" id="70">70.  Waachilie mbali walio ifanya dini yao ni mchezo na pumbao, na uhai wa duniaukawaghuri. Nawe kumbusha kwayo, isije nafsi ikaangamizwa kwa sababu ya iliyoyachuma, nayo haina mlinzi wala mwombezi ila Mwenyezi Mungu. Na ingatoa kilafidia haitokubaliwa. Hao ndio walio angamizwa kwa sababu ya yale waliyo yachuma.Wao watapata kinywaji cha maji ya moto kabisa, na adhabu chungu. </p>
<p class="bodytextSW" id="71">71.  Sema: Je, tumuombe asiye kuwa Mwenyezi Mungu ambae hatufai wala hatudhuru,na turejee nyuma baada ya Mwenyezi Mungu kwisha tuhidi? Tuwe kama ambaomashet'ani wamempumbaza katika ardhi, amebabaika? Anao marafiki wanao mwita endekwenye uwongofu, wakimwambia: Njoo kwetu! Sema: Hakika uwongofu wa MwenyeziMungu ndio Uwongofu. Nasi tumeamrishwa tusilimu kwa Mola Mlezi wa viumbe vyote, </p>
<p class="bodytextSW" id="72">72.  Na mshike Sala, na mcheni Yeye, na kwake Yeye ndiko mtako kusanywa. </p>
<p class="bodytextSW" id="73">73.  Naye ndiye aliye ziumba mbingu na ardhi kwa Haki. Na anaposema: Kuwa! Basihuwa. Kauli yake ni Haki. Na ufalme wote ni wake Siku litapo pulizwa barugumu,Mjuzi wa yaliyo fichikana na yanayo onekana. Naye ndiye Mwenye hikima na Mwenyekhabari. </p>
<p class="bodytextSW" id="74">74.  Na pale Ibrahim alipo mwambia baba yake, Azar: Unayafanya masanamu kuwa nimiungu? Hakika mimi nakuona wewe na watu wako mmo katika opotofu ulio wazi. </p>
<p class="bodytextSW" id="75">75.  Na kadhaalika tulimwonyesha Ibrahim ufalme wa mbingu na ardhi, na ili awemiongoni mwa wenye yakini. </p>
<p class="bodytextSW" id="76">76.  Na ulipo muingilia usiku akiona nyota, akasema: Huyu ni Mola Mlezi wangu.Ilipo tua akasema: Siwapendi wanao tua. </p>
<p class="bodytextSW" id="77">77.  Alipo uona mwezi unachomoza alisema: Huyu ndiye Mola Mlezi wangu. Ulipotuaakasema: Kama Mola Mlezi wangu hakuniongoa, nitakuwa katika kaumu walio potea. </p>
<p class="bodytextSW" id="78">78.  Na alipo liona jua linachomoza akasema: Huyu ndiye Mola Mlezi wangu. Huyumkubwa kuliko wote. Lilipo tua, alisema: Enyi watu wangu! Mimi simo katika hayomnayo fanyia ushirikina. </p>
<p class="bodytextSW" id="79">79.  Hakika mimi nimeuelekeza uso wangu sawa sawa kwa aliye ziumba mbingu naardhi, wala mimi si miongoni mwa washirikina. </p>
<p class="bodytextSW" id="80">80.  Na watu wake wakamhoji. Akasema: Je, mnanihoji juu ya Mwenyezi Mungu, nahali Yeye ameniongoa? Wala siogopi hao mnao washirikisha naye, ila Mola wanguMlezi akipenda kitu. Mola wangu Mlezi amekusanya ilimu ya kila kitu. Basi je,hamkumbuki? </p>
<p class="bodytextSW" id="81">81.  Na vipi nivikhofu hivyo mnavyo vishirikisha, hali nyinyi hamkhofu kuwanyinyi mmemshirikisha Mwenyezi Mungu na kitu ambacho hakukiteremshiauthibitisho. Basi kundi gani katika mawili haya lina haki zaidi kupata amani,kama nyinyi mnajua? </p>
<p class="bodytextSW" id="82">82.  Wale ambao wameamini, na hawakuchanganya imani yao na dhulma - hao ndiowatakao pata amani na wao ndio walio ongoka. </p>
<p class="bodytextSW" id="83">83.  Na hizo ndizo hoja zetu tulizo mpa Ibrahim kuhojiana na watu wake.Tunamnyanyua kwa vyeo tumtakaye. Hakika Mola Mlezi wako ni Mwenye hikima naMwenye ujuzi. </p>
<p class="bodytextSW" id="84">84.  Na tukamtunukia (Ibrahim) Is-haq na Yaakub. Kila mmoja wao tulimwongoa. NaNuhu tulimwongoa kabla. Na katika kizazi chake tulimwongoa Daud na Suleiman naAyyub na Yusuf na Musa na Harun. Na hivi ndivyo tunavyo walipa wafanyao wema. </p>
<p class="bodytextSW" id="85">85.  Na Zakaria na Yahya na Isa na Ilyas. Wote walikuwa miongoni mwa watu wema. </p>
<p class="bodytextSW" id="86">86.Na Ismail, na Al Yasaa, na Yunus, na Lut'. Na wote tuliwafadhilisha juu yawalimwengu wote.  87.  Na kutokana na baba zao, na vizazi vyao na ndugu zao. Na tukawateuwa natukawaongoa kwenye Njia iliyo nyooka. </p>
<p class="bodytextSW" id="87">88.  Hiyo ni hidaya ya Mwenyezi Mungu. Kwa hiyo humhidi amtakaye katika wajawake. Na lau wangeli mshirikisha yangeli waharibikia waliyo kuwa wakiyatenda. </p>
<p class="bodytextSW" id="88">89.  Hao ndio tulio wapa Vitabu na hukumu na Unabii. Ikiwa hawa watayakataa hayo,basi tumekwisha yawakilisha kwa watu wasio yakataa. </p>
<p class="bodytextSW" id="89">90.  Hao ndio ambao Mwenyezi Mungu amewahidi. Basi fuata hidaya yao. Sema: Mimisikuombeni ujira. Haya hayakuwa ila ni mawaidha kwa walimwengu wote. </p>
<p class="bodytextSW" id="90">91.  Na hawakumkadiria Mwenyezi Mungu kwa haki ya kadri yake, walipo sema:Mwenyezi Mungu hakumteremshia mwanaadamu chochote. Sema: Nani aliyo teremshaKitabu alicho kuja nacho Musa, chenye nuru na uwongofu kwa watu, mlicho kifanyakurasa kurasa mkizionyesha, na mengi mkiyaficha. Na mkafunzwa mlio kuwa hamyajuinyinyi wala baba zenu? Sema: Mwenyezi Mungu. Kisha waache wacheze katika porojolao. </p>
<p class="bodytextSW" id="91">92.  Na hiki ni Kitabu tulicho kiteremsha, kilicho barikiwa, chenye kuhakikishayaliyo tangulia, na ili uuwonye Mama wa Miji na walio pembezoni mwake. Na wenyekuamini Akhera wanakiamini hichi, nao wanazihifadhi Sala zao. </p>
<p class="bodytextSW" id="92">93.  Nani dhaalimu mkubwa kuliko yule anaye mzuliya uwongo Mwenyezi Mungu, auanaye sema: Mimi nimeletewa wahyi; na hali hakuletewa wahyi wowote. Na yuleanaye sema: Nitateremsha kama alivyo teremsha Mwenyezi Mungu. Na lau ungeliwaona madhaalimu wanavyo kuwa katika mahangaiko ya mauti, na Malaikawamewanyooshea mikono wakiwambia: Zitoeni roho zenu! Leo mtalipwa adhabu yafedheha kwa sababu ya mliyo kuwa mkiyasema juu ya Mwenyezi Mungu yasiyo ya haki,na mlivyo kuwa mkizifanyia kiburi Ishara zake. </p>
<p class="bodytextSW" id="93">94.  Nanyi mlitujia wapweke kama tulivyo kuumbeni mara ya kwanza. Na mkayaachanyuma yenu yote tuliyo kupeni, na wala hatuwaoni hao waombezi wenu, ambao mlidaikuwa ni washirika wa Mwenyezi Mungu kwenu. Yamekatika makhusiano baina yenu, nayamekupoteeni mliyo kuwa mkidai. </p>
<p class="bodytextSW" id="94">95.  Hakika Mwenyezi Mungu ndiye mpasuaji mbegu na kokwa, zikachipua. Humtoaaliye hai kutoka maiti, naye ni mtoaji maiti kutokana na aliye hai. Huyo ndiyeMwenyezi Mungu. Basi vipi mnageuzwa? </p>
<p class="bodytextSW" id="95">96.  Ndiye anaye pambazua mwangaza wa asubuhi; na ameufanya usiku kwa mapumzikona utulivu, na jua na mwezi kwenda kwa hisabu. Hayo ndiyo makadirio ya Aliyetukuka Mwenye nguvu, Mwenye ujuzi. </p>
<p class="bodytextSW" id="96">97.  Na Yeye ndiye aliye kuwekeeni nyota ili mwongoke kwazo katika kiza cha barana bahari. Hakika tumezichambua Ishara hizi kwa watu wanao jua. </p>
<p class="bodytextSW" id="97">98.  Na Yeye ndiye aliye kuzalisheni kutokana na nafsi moja. Pako pahali pakutulia na pa kupita njia. Hakika tumezichambua Ishara hizi kwa watu wanaofahamu. </p>
<p class="bodytextSW" id="98">99.  Na Yeye ndiye anaye teremsha maji kutoka mbinguni; na kwayo tunatoa mimea yakila kitu. Kutokana na baadhi yao tukatoa mimea ya majani, tukatoa ndani yakepunje zilizo pandana; na kutokana na mitende yakatoka kwenye makole yake mashadayaliyo inama; na bustani za mizabibu na mizaituni, na makomamanga, yaliyo fananana yasiyo fanana. Angalieni matunda yake yanapo zaa na yakawiva. Hakika katikahayo pana Ishara kwa watu wanao amini. </p>
<p class="bodytextSW" id="99">100.  Bado wamemfanyia Mwenyezi Mungu majini kuwa washirika wake, na hali Yeyendiye aliye waumba. Na wakamzulia, bila ya ujuzi wowote, kuwa ana wana wa kiumena wa kike. Subhanahu, Ametakasika na ametukuka juu ya hayo wanayo mbandikizanayo! </p>
<p class="bodytextSW" id="100">101.  Yeye ndiye Muumbaji wa mbingu na ardhi bila ya ruwaza. Itakuwaje awe namwana naye hakuwa na mke? Naye ndiye aliye umba kila kitu. Naye ni Mwenye kujuakila kitu. </p>
<p class="bodytextSW" id="101">102.  Huyo ndiye Allah, Mwenyezi Mungu, Mola Mlezi wenu, hapana mungu ila Yeye,Muumba wa kila kitu. Basi muabuduni Yeye tu. Naye ni Mtegemewa wa kila kitu. </p>
<p class="bodytextSW" id="102">103.  Macho hayamfikilii bali Yeye anayafikilia macho. Naye ni Mjuzi, Mwenyekhabari. </p>
<p class="bodytextSW" id="103">104.  Zimekwisha kukujieni hoja wazi kutoka kwa Mola wenu Mlezi. Basi anaye onani kwa faida yake mwenyewe, na anaye pofuka basi ni khasara yake. Nami simtunzaji wenu. </p>
<p class="bodytextSW" id="104">105.  Na namna hivyo tunazisarifu Aya, na wao wakwambie: Umesoma. Na ilituyabainishe kwa watu wanao jua. </p>
<p class="bodytextSW" id="105">106.  Fuata uliyo funuliwa kutoka kwa Mola wako Mlezi. Hapana mungu ila Yeye. Najitenge na washirikina. </p>
<p class="bodytextSW" id="106">107.  Na lau Mwenyezi Mungu angeli penda, wasingeli shiriki. Na Sisihatukukufanya wewe uwe mtunzaji wao. Wala wewe si mlinzi juu yao. </p>
<p class="bodytextSW" id="107">108.  Wala msiwatukane hao wanao waomba badala ya Mwenyezi Mungu, wasije na waowakamtukana Mwenyezi Mungu kwa jeuri bila ya kujua. Namna hivyo tumewapambiakila umma vitendo vyao. Kisha marejeo yao yatakuwa kwa Mola wao Mlezi, nayeatawaambia waliyo kuwa wakiyatenda. </p>
<p class="bodytextSW" id="108">109.  Na waliapa kwa Mwenyezi Mungu kwa ukomo wa viapo vyao, kuwa ikiwafikiaIshara wataiamini. Sema: Ishara ziko kwa Mwenyezi Mungu. Na nyinyi hamjui kuwazitapo kuja hawato amini. </p>
<p class="bodytextSW" id="109">110.  Nasi twazigeuza nyoyo zao na macho yao. Kama walivyo kuwa hawakuamini maraya kwanza, tunawaacha katika maasi yao wakitangatanga. </p>
<p class="bodytextSW" id="110">111.  NA LAU kuwa tungeli wateremshia Malaika, na maiti wakazungumza nao, natukawakusanyia kila kitu mbele yao, bado wasingeli amini, ila Mwenyezi Munguatake. Lakini wengi wao wamo ujingani. </p>
<p class="bodytextSW" id="111">112.  Na kadhaalika tumemfanyia kila Nabii maadui mashet'ani wa kiwatu, nakijini, wakifundishana wao kwa wao maneno ya kupamba-pamba, kwa udanganyifu. Naangeli penda Mola wako Mlezi wasingeli fanya hayo. Basi waache na wanayo yazua. </p>
<p class="bodytextSW" id="112">113.  Na ili nyoyo za wasio amini Akhera zielekee hayo, nao wayaridhie nawayachume wanayo yachuma. </p>
<p class="bodytextSW" id="113">114.  Je, nimtafute hakimu ghairi ya Mwenyezi Mungu, naye ndiye aliyekuteremshieni Kitabu kilicho elezwa waziwazi? Na hao tulio wapa Kitabu wanajuaya kwamba kimeteremshwa na Mola wako Mlezi kwa Haki. Basi usiwe katika wanao tiashaka. </p>
<p class="bodytextSW" id="114">115.  Na yametimia maneno ya Mola Mlezi wako kwa kweli na uadilifu. Hapanaawezaye kuyabadilisha maneno yake. Na Yeye ndiye Mwenye kusikia na Mwenye kujua. </p>
<p class="bodytextSW" id="115">116.  Na ukiwat'ii wengi katika hawa waliomo duniani watakupoteza na Njia yaMwenyezi Mungu. Hawa hawafuati ila dhana tu, na hawakuwa ila ni wenye kusemauwongo tu. </p>
<p class="bodytextSW" id="116">117.  Hakika Mola wako Mlezi ndiye Mjuzi kushinda wote kuwajua walio potea Njiayake, na ndiye Mjuzi kushinda wote kuwajua walio hidika. </p>
<p class="bodytextSW" id="117">118.  Basi kuleni katika walio somewa jina la Mwenyezi Mungu, ikiwa mnaziaminiAya zake. </p>
<p class="bodytextSW" id="118">119.  Na kwa nini msile katika walio somewa jina la Mwenyezi Mungu, nayeamekwisha kubainishieni alivyo kuharimishieni, isipo kuwa vile mnavyolazimishwa? Na hakika wengi wanapoteza kwa matamanio yao bila ya kuwa na ilimu.Hakika Mola wako Mlezi ndiye Mjuzi kushinda wote kuwajua wanao pindukia mipaka. </p>
<p class="bodytextSW" id="119">120.  Na acheni dhambi zilizo dhaahiri na zilizo fichikana. Hakika wanao chuma dhambi watalipwa kwa waliyo kuwa wakiyachuma. </p>
<p class="bodytextSW" id="120">121.  Wala msile katika wale wasio somewa jina la Mwenyezi Mungu. Kwani huo niupotofu. Na kwa yakini mashet'ani wanawafunza marafiki zao kubishana nanyi. Namkiwafuata basi hapana shaka nyinyi mtakuwa washirikina. </p>
<p class="bodytextSW" id="121">122.  Je, aliye kuwa maiti kisha tukamhuisha, na tukamjaalia nuru inakwenda nayembele za watu, mfano wake ni kama aliyoko gizani akawa hata hawezi kutoka humo?Kama hivyo makafiri wamepambiwa waliyo kuwa wakiyafanya. </p>
<p class="bodytextSW" id="122">123.  Kadhaalika katika kila mji tumewajaalia wakubwa wa wakosefu wao wafanyevitimbi ndani yake. Na wala hawafanyii vitimbi isipo kuwa nafsi zao, naohawatambui. </p>
<p class="bodytextSW" id="123">124.  Na inapo wajia Ishara, wao husema: Hatutoamini mpaka tupewe mfano wa waliopewa Mitume wa Mwenyezi Mungu. Mwenyezi Mungu ndiye Mjuzi kuliko wote kujua wapianaweka ujumbe wake. Itawafikia hao walio kosa udhalili na adhabu kali kutokakwa Mwenyezi Mungu kwa sababu ya vitimbi walivyo kuwa wakivifanya. </p>
<p class="bodytextSW" id="124">125.  Basi yule ambaye Mwenyezi Mungu anataka kumhidi humfungulia kifua chake kwaUislamu. Na anaye taka apotee hukifanya kifua chake kina dhiki, kimebana, kamakwamba anapanda mbinguni. Namna hivi Mwenyezi Mungu anajaalia uchafu juu yawasio amini. </p>
<p class="bodytextSW" id="125">126.  Na hii ndiyo Njia ya Mola wako Mlezi Iliyo nyooka. Tumezipambanua Aya kwawatu wanao kumbuka. </p>
<p class="bodytextSW" id="126">127.  Hao watapata nyumba ya salama kwa Mola Mlezi wao. Naye ndiye Rafiki Mlinziwao kwa sababu ya waliyo kuwa wakiyatenda. </p>
<p class="bodytextSW" id="127">128.  Na ile Siku atapo wakusanya wote awaambie: Enyi makundi ya majini! Hakikanyinyi mmechukua wafuasi wengi katika wanaadamu. Na marafiki zao katikawanaadamu waseme: Mola Mlezi wetu! Tulinufaishana sisi na wao. Na tumefikia ukomo wetu ulio tuwekea. Basi Mwenyezi Mungu atasema: Moto ndio makaazi yenu,mtadumu humo, ila apendavyo Mwenyezi Mungu. Hakika Mola wako Mlezi ni Mwenyehikima, na Mwenye kujua. </p>
<p class="bodytextSW" id="128">129.  Ndio kama hivi tunawaelekeza madhaalimu wapendane wao kwa wao kwa sababu yawaliyo kuwa wakiyachuma. </p>
<p class="bodytextSW" id="129">130.  Enyi makundi ya majini na watu! Je, hawakukujieni Mitume kutokana na nyinyiwenyewe wakikubainishieni Aya zangu, na wakikuonyeni mkutano wa Siku yenu hii.Nao watasema: Tumeshuhudia juu ya nafsi zetu. Na yaliwadanganya maisha ya dunia.Nao watajishuhudia wenyewe ya kwamba walikuwa makafiri. </p>
<p class="bodytextSW" id="130">131.  Hayo ni kwa sababu ya kuwa Mola wako Mlezi hakuwa wa kuiangamiza miji kwadhulma, hali wenyewe wameghafilika. </p>
<p class="bodytextSW" id="131">132.  Na wote wana daraja mbali mbali kutokana na yale waliyo yatenda. Na Molawako Mlezi si mwenye kughafilika na yale wanayo yatenda. </p>
<p class="bodytextSW" id="132">133.  Na Mola wako Mlezi ndiye Mkwasi, Mwenye rehema. Akipenda atakuondoeni naawaweke wengine awapendao badala yenu, kama vile alivyo kutoeni kutokana nauzazi wa watu wengine. </p>
<p class="bodytextSW" id="133">134.  Bila ya shaka hayo mnayo ahidiwa yatafika tu, wala nyinyi hamtawezakuyaepuka. </p>
<p class="bodytextSW" id="134">135.  Sema: Enyi watu wangu! Fanyeni muwezayo, na hakika mimi nafanya. Mtakujajua nani atakuwa na makaazi mema mwishoni. Hakika madhaalimu hawatafanikiwa. </p>
<p class="bodytextSW" id="135">136.  Na wamemwekea sehemu Mwenyezi Mungu katika mimea na wanyama alio umba, naohusema: Hii ni sehemu ya Mwenyezi Mungu - kwa madai yao - na hii ni ya miungutunao washirikisha. Basi vile walivyo wakusudia miungu yao havimfikii MwenyeziMungu, na vilivyo kuwa vya Mwenyezi Mungu huwafikia miungu yao. Ni uovu kabisahayo wanayo yahukumu. </p>
<p class="bodytextSW" id="136">137.  Na kadhaalika hao washirika wao wamewapambia wengi katika washirikinakuwauwa watoto wao ili kuwaangamiza na kuwavurugia dini yao. Na lau kuwaMwenyezi Mungu angeli penda wasinge fanya hayo. Basi waache na hayo wanayoyazua. </p>
<p class="bodytextSW" id="137">138.  Nao husema: Wanyama hawa na mimea hii ni mwiko. Hawatokula ila waletuwapendao - kwa madai yao tu. Na wanyama hawa imeharimishwa migongo yaokupandwa. Na wanyama wengine hawalitaji jina la Mwenyezi Mungu juu yao.Wanamzulia uwongo tu Mwenyezi Mungu. Atawalipa kwa hayo wanayo mzulia. </p>
<p class="bodytextSW" id="138">139.  Na husema: Waliomo matumboni mwa wanyama hawa ni kwa ajili ya wanaume wetutu, na wameharimishwa kwa wake zetu. Lakini ikiwa nyamafu basi wanashirikiana.Mwenyezi Mungu atawalipa kwa maelezo yao hayo. Hakika Yeye ni Mwenye hikima,Mwenye kujua. </p>
<p class="bodytextSW" id="139">140.  Hakika wamekhasirika wale ambao wamewauwa watoto wao kwa upumbavu pasipokujua, na wakaharimisha alivyo waruzuku Mwenyezi Mungu kwa kumzulia MwenyeziMungu. Hakika wamepotea, wala hawakuwa wenye kuongoka. </p>
<p class="bodytextSW" id="140">141.  Na Yeye ndiye aliye ziumba bustani zenye kutambaa juu ya chanja, na zisiotambaa, na mitende, na mimea yenye matunda mbali mbali, na mizaituni namikomamanga inayo fanana na isiyo fanana. Kuleni matunda yake inapo zaa, natoeni haki yake siku ya kuvunwa kwake. Wala msitumie kwa fujo. Hakika Yeyehawapendi watumiayo kwa fujo. </p>
<p class="bodytextSW" id="141">142.  Na katika wanyama amekujaalieni wenye kubeba mizigo na kutoa matandiko.Kuleni katika alivyo kuruzukuni Mwenyezi Mungu, wala msifuate nyayo za Shet'ani.Hakika yeye ni adui yenu dhaahiri. </p>
<p class="bodytextSW" id="142">143.  Amekuumbieni namna nane za wanyama: Wawili katika kondoo, na wawili katikambuzi. Sema je, ameharimisha yote madume wawili au majike wawili, au waliomomatumboni mwa majike yote mawili? Niambieni kwa ilimu ikiwa nyinyi mnasemakweli. </p>
<p class="bodytextSW" id="143">144.Na wawili katika ngamia, na wawili katika ng'ombe. Sema: Je, ameharimishayote madume wawili au majike wawili, au waliomo matumboni mwa yote majike? Au, nyinyi mlikuwapo Mwenyezi Mungu alipo kuusieni haya? Basi ni nani dhaalimumkubwa kuliko yule aliye mzulia Mwenyezi Mungu uwongo, kwa ajili ya kuwapotezawatu bila ya ilimu? Hakika Mwenyezi Mungu hawahidi watu madhaalimu.  145.  Sema: Sioni katika yale niliyo funuliwa mimi kitu kilicho harimishwa kwamlaji kukila isipo kuwa kiwe ni nyamafu, au damu inayo mwagika, au nyama yanguruwe, kwani hiyo ni uchafu; au kwa upotofu kimechinjwa kwa jina la asiye kuwaMwenyezi Mungu. Lakini mwenye kushikwa na dharura, bila ya kutamani wala kupitamipaka, basi hakika Mola wako Mlezi ni Mwenye kusamehe, Mwenye kurehemu. </p>
<p class="bodytextSW" id="144">146.  Na wale walio fuata dini ya Kiyahudi tumewaharimishia kila mwenye kucha. Nakatika ng'ombe na kondoo na mbuzi tumewaharimishia shahamu yao, isipo kuwa ileiliyo beba migongo yao au matumbo yao, au iliyo gandamana na mifupa. Tuliwalipahivyo kwa sababu ya uasi wao. Na bila ya shaka Sisi ndio wasema kweli. </p>
<p class="bodytextSW" id="145">147.  Wakikukanusha basi wewe sema: Mola Mlezi wenu ni Mwenye rehema iliyo enea.Wala haizuiliki adhabu yake kwa watu wakhalifu. </p>
<p class="bodytextSW" id="146">148.  Watasema walio shirikisha: Lau kuwa Mwenyezi Mungu ange taka tusingelishiriki sisi, wala baba zetu; wala tusingeli harimisha kitu chochote. Vivi hiviwalikanusha walio kuwa kabla yao mpaka walipo onja adhabu yetu. Sema: Je, nyinyimnayo ilimu mtutolee? Nyinyi hamfuati ila dhana. Wala hamsemi ila uwongo tu. </p>
<p class="bodytextSW" id="147">149.  Sema: Basi Mwenyezi Mungu ndiye Mwenye hoja ya kukata. Na kama angeli pendaangeli kuhidini nyote. </p>
<p class="bodytextSW" id="148">150.  Sema: Leteni mashahidi wenu watao shuhudia kuwa Mwenyezi Mungu ameharimishahawa. Basi wakishuhudia, wewe usishuhudie pamoja nao. Wala usifuate matamanio yawalio zikanusha Ishara zetu, wala hawaiamini Akhera, na ambao wanamlinganishaMola Mlezi wao na wengine. </p>
<p class="bodytextSW" id="149">151.  Sema: Njooni nikusomeeni aliyo kuharimishieni Mola wenu Mlezi. Nayo nikuwa, msimshirikishe Yeye na chochote. Na wazazi wenu wafanyieni wema. Walamsiwauwe watoto wenu kwa sababu ya umasikini. Sisi tunakuruzukuni nyinyi na wao.Wala msikaribie mambo machafu, yanayo onekana, na yanayo fichikana. Wala msiuwenafsi ambayo Mwenyezi Mungu ameharimisha kuiuwa, ila ikiwa kwa haki. Hayoamekuusieni ili myatie akilini. </p>
<p class="bodytextSW" id="150">152.  Wala msiyakaribie mali ya yatima ila kwa njia ya wema kabisa, mpakaafikilie utu-uzima. Na timizeni vipimo na mizani kwa uadilifu. Sisihatumkalifishi mtu ila kwa kadiri ya uwezo wake. Na msemapo semeni kwa uadilifuingawa ni jamaa. Na ahadi ya Mwenyezi Mungu itekelezeni. Hayo amekuusieni ilimpate kukumbuka. </p>
<p class="bodytextSW" id="151">153.  Na kwa hakika hii ndiyo Njia yangu Iliyo Nyooka. Basi ifuateni, walamsifuate njia nyingine, zikakutengeni na Njia yake. Haya amekuusieni ili mpatekuchamngu. </p>
<p class="bodytextSW" id="152">154.  Tena tulimpa Musa Kitabu kwa kumtimizia (neema) aliye fanya wema, na kuwani maelezo ya kila kitu, na uwongofu na rehema, ili wapate kuamini mkutano waona Mola wao Mlezi. </p>
<p class="bodytextSW" id="153">155.  Na hichi ni Kitabu tulicho kiteremsha, kilicho barikiwa. Basi kifuateni, namchenimngu, ili mrehemewe. </p>
<p class="bodytextSW" id="154">156.  Msije mkasema: Hakika mataifa mawili kabla yetu yameteremshiwa Kitabu; nasisi tulikuwa hatuna khabari ya waliyo kuwa wakiyasoma. </p>
<p class="bodytextSW" id="155">157.  Au mkasema: Lau kuwa tumeteremshiwa sisi Kitabu tungeli kuwa waongofu zaidikuliko wao. Basi imekufikieni bayana kutoka kwa Mola wenu Mlezi, na uwongofu, narehema. Basi nani aliye dhaalimu mkubwa zaidi kuliko yule anaye kanusha Isharaza Mwenyezi Mungu, na akajitenga nazo? Tutawalipa wanao jitenga na Ishara zetuadhabu kali kabisa kwa sababu ya kujitenga kwao. </p>
<p class="bodytextSW" id="156">158.  Wanangoja jengine ila wawafikie Malaika, au awafikie Mola wako Mlezi, auzifike baadhi ya Ishara za Mola wako Mlezi? Siku zitakapo fika baadhi ya Isharaza Mola wako Mlezi, kuamini hapo hakutomfaa mtu kitu, ikiwa hakuwa ameaminikabla yake, au amefanya kheri katika Imani yake. Sema: Ngojeni, nasi piatunangoja. </p>
<p class="bodytextSW" id="157">159.  Hakika walio igawa Dini yao na wakawa makundi makundi, huna ukhusiano naowowote. Bila ya shaka shauri yao iko kwa Mwenyezi Mungu; kisha atawaambia yalewaliyo kuwa wakiyatenda. </p>
<p class="bodytextSW" id="158">160.  Afanyae wema atalipwa mfano wake mara kumi. na afanyae ubaya hatalipwa ilasawa nao tu. Na wao hawatadhulumiwa. </p>
<p class="bodytextSW" id="159">161.  Sema: Kwa hakika mimi Mola wangu Mlezi ameniongoa kwenye Njia Iliyo Nyooka,Dini iliyo sawa kabisa, ambayo ndiyo mila ya Ibrahim aliye kuwa mwongofu, walahakuwa miongoni mwa washirikina. </p>
<p class="bodytextSW" id="160">162.  Sema: Hakika Sala yangu, na ibada zangu, na uhai wangu, na kufa kwangu, nikwa ajili ya Mwenyezi Mungu, Mola Mlezi wa viumbe vyote. </p>
<p class="bodytextSW" id="161">163.  Hana mshirika wake. Na hayo ndiyo niliyo amrishwa, na mimi ni wa kwanza waWaislamu. </p>
<p class="bodytextSW" id="162">164.  Sema: Je nitafute Mola Mlezi asiye kuwa Mwenyezi Mungu, na hali Yeye ndiyeMola Mlezi wa kila kitu? Na kila nafsi haichumii ila nafsi yake. Na habebimwenye kubeba mzigo wa mwenziwe. Kisha marejeo yenu ni kwa Mola wenu Mlezi, nayeatakuambieni mliyo kuwa mkikhitalifiana. </p>
<p class="bodytextSW" id="163">165.  Naye ndiye aliye kufanyeni makhalifa wa duniani, na amewanyanyua baadhiyenu juu ya wengine daraja kubwa kubwa, ili akujaribuni kwa hayo aliyo kupeni.Hakika Mola Mlezi wako ni Mwepesi wa kuadhibu, na hakika Yeye ni Mwenyekusamehe, Mwenye kurehemu. </p>

</body>
</html>