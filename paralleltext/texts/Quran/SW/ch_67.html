
<!DOCTYPE html> 
<html lang=”SW”>
  <head>
    <title> Koran :  Chapter 67 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 71. SURAT NUH' </p>
<p class="bodytextSW" id="2">1.  Hakika Sisi tulimtuma Nuh'u kwa watu wake: Uwaonye kaumu yako kabla yakuwafikia adhabu chungu. </p>
<p class="bodytextSW" id="3">2.  Akasema: Enyi watu wangu! Kwa hakika mimi ni mwonyaji wa dhaahiri kwenu, </p>
<p class="bodytextSW" id="4">3.  Ya kwamba mumuabudu Mwenyezi Mungu, na mumche Yeye, na mumt'ii. </p>
<p class="bodytextSW" id="5">4.  Atakughufirieni madhambi yenu, na atakuakhirisheni mpaka muda ulio wekwa.Hakika muda wa Mwenyezi Mungu utapo fika haucheleweshwi. Laiti mngejua! </p>
<p class="bodytextSW" id="6">5.  Akasema: Ee Mola wangu Mlezi! Hakika mimi nimewaita watu wangu usiku namchana, </p>
<p class="bodytextSW" id="7">6.  Lakini wito wangu haukuwazidisha ila kukimbia. </p>
<p class="bodytextSW" id="8">7.  Na hakika mimi kila nilipo waita ili upate kuwaghufiria, walijiziba masikioyao kwa vidole vyao, na wakajigubika nguo zao, na wakakamia, na wakatakabarivikubwa mno! </p>
<p class="bodytextSW" id="9">8.  Tena niliwaita kwa uwazi, </p>
<p class="bodytextSW" id="10">9.  Kisha nikawatangazia kwa kelele, tena nikasema nao kwa siri. </p>
<p class="bodytextSW" id="11">10.  Nikasema: Ombeni msamaha kwa Mola wenu Mlezi; hakika Yeye ni Mwingi wakusamehe. </p>
<p class="bodytextSW" id="12">11.  Atakuleteeni mvua inyeshe mfululizo. </p>
<p class="bodytextSW" id="13">12.  Na atakupeni mali na wana, na atakupeni mabustani na atakufanyieni mito. </p>
<p class="bodytextSW" id="14">13.  Mna nini hamweki heshima ya Mwenyezi Mungu? </p>
<p class="bodytextSW" id="15">14.  Na hali Yeye kakuumbeni daraja baada ya daraja? </p>
<p class="bodytextSW" id="16">15.  Kwani hamwoni jinsi Mwenyezi Mungu alivyo ziumba mbingu saba kwa matabaka? </p>
<p class="bodytextSW" id="17">16.  Na akaufanya mwezi ndani yake uwe nuru, na akalifanya jua kuwa taa? </p>
<p class="bodytextSW" id="18">17.  Na Mwenyezi Mungu amekuotesheni katika ardhi kama mimea. </p>
<p class="bodytextSW" id="19">18.  Kisha atakurudsheni humo na atakutoeni tena. </p>
<p class="bodytextSW" id="20">19.  Na Mwenyezi Mungu amekukunjulieni ardhi kama busati. </p>
<p class="bodytextSW" id="21">20.  Ili mtembee humo katika njia zilizo pana. </p>
<p class="bodytextSW" id="22">21.  Nuh'u akasema: Mola wangu Mlezi! Hakika hao wameniasi, na wamemfuata yuleambaye mali yake na wanawe hawakumzidishia ila khasara. </p>
<p class="bodytextSW" id="23">22.  Na wakapanga vitimbi vikubwa. </p>
<p class="bodytextSW" id="24">23.  Na wakasema: Msiwaache miungu yenu, wala msimwache Wadda wala Suwaa' walaYaghutha, wala Yau'qa, wala Nasra. </p>
<p class="bodytextSW" id="25">24.  Na hao walikwisha wapoteza wengi, wala usiwazidishie walio dhulumu ilakupotea. </p>
<p class="bodytextSW" id="26">25.  Basi kwa ajili ya makosa yao waligharikishwa wakaingizwa Motoni, walahawakuwapata wa kuwanusuru badala ya Mwenyezi Mungu. </p>
<p class="bodytextSW" id="27">26.  Na Nuh'u akasema: Mola wangu Mlezi! Usimwache juu ya ardhi mkaazi wakeyeyote katika makafiri! </p>
<p class="bodytextSW" id="28">27.  Hakika ukiwaacha watawapoteza waja wako, wala wao hawatazaa ila waovumakafiri. </p>
<p class="bodytextSW" id="29">28.  Mola wangu Mlezi! Nighufirie mimi na wazazi wangu, na kila aliye ingianyumbani mwangu kuwa ni mwenye kuamini, na Waumini wote wanaume, na Wauminiwanawake. Na wala usiwazidishie walio dhulumu ila kupotea. </p>

</body>
</html>