
<!DOCTYPE html> 
<html lang=”SW”>
  <head>
    <title> Koran :  Chapter 33 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 37. SURAT ASS'AFFAT </p>
<p class="bodytextSW" id="2">1.  Naapa kwa wanao jipanga kwa safu. </p>
<p class="bodytextSW" id="3">2.  Na kwa wenye kukataza mabaya. </p>
<p class="bodytextSW" id="4">3.  Na kwa wenye kusoma Ukumbusho. </p>
<p class="bodytextSW" id="5">4.  Hakika Mungu wenu bila ya shaka ni Mmoja. </p>
<p class="bodytextSW" id="6">5.  Mola Mlezi wa mbingu na ardhi, na yaliyomo kati yao, na ni Mola Mlezi wamashariki zote. </p>
<p class="bodytextSW" id="7">6.  Hakika Sisi tumeipamba mbingu ya karibu kwa pambo la nyota. </p>
<p class="bodytextSW" id="8">7.  Na kulinda na kila shet'ani a'si. </p>
<p class="bodytextSW" id="9">8.  Wasiweze kuwasikiliza viumbe watukufu. Na wanafukuzwa huko kila upande. </p>
<p class="bodytextSW" id="10">9.  Wakifurushwa. Na wanayo adhabu ya kudumu. </p>
<p class="bodytextSW" id="11">10.  Isipo kuwa anaye nyakua kitu kidogo, na mara humfwatia kimondo kinachong'ara. </p>
<p class="bodytextSW" id="12">11.  Hebu waulize: Je! Wao ni wenye umbo gumu zaidi au hao wengine tulio waumba.Hakika Sisi tuliwaumba wao kwa udongo unao nata. </p>
<p class="bodytextSW" id="13">12.  Bali unastaajabu, na wao wanafanya maskhara. </p>
<p class="bodytextSW" id="14">13.  Na wanapo kumbushwa hawakumbuki. </p>
<p class="bodytextSW" id="15">14.  Na wanapo ona Ishara, wanafanya maskhara. </p>
<p class="bodytextSW" id="16">15.  Na husema: Haya si chochote ila ni uchawi tu ulio dhaahiri. </p>
<p class="bodytextSW" id="17">16.  Ati tukisha kufa na tukawa udongo na mifupa ndio kweli tutafufuliwa? </p>
<p class="bodytextSW" id="18">17.  Hata baba zetu wa zamani? </p>
<p class="bodytextSW" id="19">18.  Sema: Naam! Hali nanyi ni madhalili. </p>
<p class="bodytextSW" id="20">19.  Huko utapigwa ukelele mmoja tu! Na hapo ndio wataona! </p>
<p class="bodytextSW" id="21">20.  Watasema: Ole wetu! Hii ndiyo Siku ya Malipo. </p>
<p class="bodytextSW" id="22">21.  Hii ndiyo Siku ya Hukumu mliyo kuwa mkiikadhibisha. </p>
<p class="bodytextSW" id="23">22.  Wakusanyeni walio dhulumu, na wake zao, na hao walio kuwa wakiwaabudu -</p>
<p class="bodytextSW" id="24">23.  Badala ya Mwenyezi Mungu. Waongozeni njia ya Jahannamu! </p>
<p class="bodytextSW" id="25">24.  Na wasimamisheni. Hakika hao watasailiwa: </p>
<p class="bodytextSW" id="26">25.  Mna nini? Mbona hamsaidiani? </p>
<p class="bodytextSW" id="27">26.  Bali hii leo, watasalimu amri. </p>
<p class="bodytextSW" id="28">27.  Watakabiliana wao kwa wao kuulizana. </p>
<p class="bodytextSW" id="29">28.  Watasema: Kwa hakika nyinyi mlikuwa mkitujia upande wa kulia. </p>
<p class="bodytextSW" id="30">29.  Watasema (wakubwa): Bali nyinyi wenyewe hamkuwa Waumini. </p>
<p class="bodytextSW" id="31">30.  Sisi hatukuwa na mamlaka juu yenu, bali nyinyi wenyewe mlikuwa wapotovu. </p>
<p class="bodytextSW" id="32">31.  Basi hukumu ya Mola wetu Mlezi imekwisha tuthibitikia. Hakika bila ya shakatutaonja tu adhabu. </p>
<p class="bodytextSW" id="33">32.  Tulikupotezeni kwa sababu sisi wenyewe tulikuwa wapotovu. </p>
<p class="bodytextSW" id="34">33.  Basi wao kwa hakika siku hiyo watashirikiana katika adhabu pamoja. </p>
<p class="bodytextSW" id="35">34.  Hivyo ndivyo tutakavyo wafanyia wakosefu. </p>
<p class="bodytextSW" id="36">35.  Wao walipo kuwa wakiambiwa La ilaha illa 'Llahu Hapana mungu ila MwenyeziMungu tu, wakijivuna. </p>
<p class="bodytextSW" id="37">36.  Na wakisema: Hivyo sisi tuiache miungu yetu kwa ajili ya huyu mtungamashairi mwendawazimu? </p>
<p class="bodytextSW" id="38">37.  Bali huyu amekuja kwa Haki, na amewasadikisha Mitume. </p>
<p class="bodytextSW" id="39">38.  Hakika nyinyi bila ya shaka mtaionja adhabu chungu. </p>
<p class="bodytextSW" id="40">39.  Wala hamlipwi ila hayo mliyo kuwa mkiyafanya. </p>
<p class="bodytextSW" id="41">40.  Isipo kuwa waja wa Mwenyezi Mungu walio khitariwa. </p>
<p class="bodytextSW" id="42">41.  Hao ndio watakao pata riziki maalumu, </p>
<p class="bodytextSW" id="43">42.  Matunda, nao watahishimiwa. </p>
<p class="bodytextSW" id="44">43.  Katika Bustani za neema. </p>
<p class="bodytextSW" id="45">44.  Wako juu ya viti wamekabiliana. </p>
<p class="bodytextSW" id="46">45.  Wanazungushiwa kikombe chenye kinywaji cha chemchem </p>
<p class="bodytextSW" id="47">46.  Kinywaji cheupe, kitamu kwa wanywao. </p>
<p class="bodytextSW" id="48">47.  Hakina madhara, wala hakiwaleweshi. </p>
<p class="bodytextSW" id="49">48.  Na watakuwa nao wanawake wenye macho ya staha mazuri. </p>
<p class="bodytextSW" id="50">49.  Hao wanawake kama mayai yaliyo hifadhika. </p>
<p class="bodytextSW" id="51">50.  Waingie kuulizana wenyewe kwa wenyewe. </p>
<p class="bodytextSW" id="52">51.  Aseme msemaji mmoja miongoni mwao: Hakika mimi nalikuwa na rafiki </p>
<p class="bodytextSW" id="53">52.  Aliye kuwa akinambia: Hivyo wewe ni katika wanao sadiki </p>
<p class="bodytextSW" id="54">53.  Ati tukisha kufa tukawa udongo na mafupa, ndio tutalipwa na kuhisabiwa? </p>
<p class="bodytextSW" id="55">54.  Atasema: Je! Nyie mnawaona? </p>
<p class="bodytextSW" id="56">55.  Basi atachungulia amwone katikati ya Jahannamu. </p>
<p class="bodytextSW" id="57">56.  Atasema: Wallahi! Ulikaribia kunipoteza. </p>
<p class="bodytextSW" id="58">57.  Na lau kuwa si neema ya Mola wangu Mlezi bila ya shaka ningeli kuwa miongonimwa walio hudhurishwa. </p>
<p class="bodytextSW" id="59">58.  Je! Sisi hatutakufa, </p>
<p class="bodytextSW" id="60">59.  Isipo kuwa kifo chetu cha kwanza? Wala sisi hatutaadhibiwa. </p>
<p class="bodytextSW" id="61">60.  Hakika huku bila ya shaka ndiko kufuzu kukubwa. </p>
<p class="bodytextSW" id="62">61.  Kwa mfano wa haya nawatende watendao. </p>
<p class="bodytextSW" id="63">62.  Je! Kukaribishwa hivi si ndio bora, au mti wa Zaqqum? </p>
<p class="bodytextSW" id="64">63.  Hakika Sisi tumeufanya huo kuwa ni mateso kwa walio dhulumu. </p>
<p class="bodytextSW" id="65">64.  Hakika huo ni mti unao toka katikati ya Jahannamu. </p>
<p class="bodytextSW" id="66">65.  Mashada ya matunda yake kama kwamba vichwa vya mashet'ani. </p>
<p class="bodytextSW" id="67">66.  Basi hakika bila ya shaka hao watayala hayo, na wajaze matumbo. </p>
<p class="bodytextSW" id="68">67.  Kisha juu yake wanyweshwe mchanganyo wa maji yamoto yaliyo chemka. </p>
<p class="bodytextSW" id="69">68.  Kisha hakika marejeo yao bila ya shaka yatakuwa kwenye Jahannamu. </p>
<p class="bodytextSW" id="70">69.  Hakika waliwakuta baba zao wamepotea. </p>
<p class="bodytextSW" id="71">70.  Na wao wakafanya haraka kufuata nyayo zao. </p>
<p class="bodytextSW" id="72">71.  Na bila ya shaka walikwisha potea kabla yao wengi wa watu wa zamani. </p>
<p class="bodytextSW" id="73">72.  Na Sisi hakika tuliwapelekea waonyaji. </p>
<p class="bodytextSW" id="74">73.  Basi hebu angalia ulikuwaje mwisho wa walio onywa. </p>
<p class="bodytextSW" id="75">74.  Isipo kuwa waja wa Mwenyezi Mungu walio khitariwa. </p>
<p class="bodytextSW" id="76">75.  Na hakika Nuhu alitwita, na Sisi ni bora wa waitikiaji. </p>
<p class="bodytextSW" id="77">76.  Na tulimwokoa yeye na ahali zake kutokana na msiba mkubwa. </p>
<p class="bodytextSW" id="78">77.  Na tuliwajaalia dhuriya zake ndio wenye kubakia. </p>
<p class="bodytextSW" id="79">78.  Na tukamwachia (sifa njema) kwa walio kuja baadaye. </p>
<p class="bodytextSW" id="80">79.  Iwe salama kwa Nuhu ulimwenguni kote! </p>
<p class="bodytextSW" id="81">80.  Kwa hakika hivi ndivyo tunavyo walipa wanao fanya mema. </p>
<p class="bodytextSW" id="82">81.  Hakika yeye ni katika waja wetu walio amini. </p>
<p class="bodytextSW" id="83">82.  Kisha tukawazamisha wale wengine. </p>
<p class="bodytextSW" id="84">83.  Na hakika Ibrahim alikuwa katika kundi lake, </p>
<p class="bodytextSW" id="85">84.  Alipo mjia Mola wake Mlezi kwa moyo mzima. </p>
<p class="bodytextSW" id="86">85.  Alimwambia baba yake na watu wake: Mnaabudu nini? </p>
<p class="bodytextSW" id="87">86.  Kwa kuzua tu mnataka miungu mingine badala ya Mwenyezi Mungu? </p>
<p class="bodytextSW" id="88">87.  Mnamdhania nini Mola Mlezi wa walimwengu wote? </p>
<p class="bodytextSW" id="89">88.  Kisha akapiga jicho kutazama nyota. </p>
<p class="bodytextSW" id="90">89.  Akasema: Hakika mimi ni mgonjwa! </p>
<p class="bodytextSW" id="91">90.  Nao wakamwacha, wakampa kisogo. </p>
<p class="bodytextSW" id="92">91.  Basi akaiendea miungu yao kwa siri, akaiambia: Mbona hamli? </p>
<p class="bodytextSW" id="93">92.  Mna nini hata hamsemi? </p>
<p class="bodytextSW" id="94">93.  Kisha akaigeukia kuipiga kwa mkono wa kulia. </p>
<p class="bodytextSW" id="95">94.  Basi wakamjia upesi upesi. </p>
<p class="bodytextSW" id="96">95.  Akasema: Hivyo mnaviabudu vitu mnavyo vichonga wenyewe? </p>
<p class="bodytextSW" id="97">96.  Na hali Mwenyezi Mungu ndiye aliye kuumbeni nyinyi na hivyo mnavyo vifanya! </p>
<p class="bodytextSW" id="98">97.  Wakasema: Mjengeeni jengo, na kisha mtupeni motoni humo! </p>
<p class="bodytextSW" id="99">98.  Basi walitaka kumfanyia vitimbi, lakini tukawafanya wao ndio wa chini. </p>
<p class="bodytextSW" id="100">99.  Na akasema: Hakika mimi nahama, nakwenda kwa Mola wangu Mlezi; Yeyeataniongoa. </p>
<p class="bodytextSW" id="101">100.  Ewe Mola wangu Mlezi! Nitunukie aliye miongoni mwa watenda mema. </p>
<p class="bodytextSW" id="102">101.  Basi tukambashiria mwana aliye mpole. </p>
<p class="bodytextSW" id="103">102.  Basi alipo fika makamo ya kwenda na kurudi pamoja naye, alimwambia: Ewemwanangu! Hakika mimi nimeona usingizini kuwa ninakuchinja. Basi angalia wewe,waonaje? Akasema: Ewe baba yangu! Tenda unavyo amrishwa, utanikuta mimi,Inshallah, katika wanao subiri. </p>
<p class="bodytextSW" id="104">103.  Basi wote wawili walipo jisalimisha, na akamlaza juu ya kipaji. </p>
<p class="bodytextSW" id="105">104.  Tulimwita: Ewe Ibrahim! </p>
<p class="bodytextSW" id="106">105.  Umekwisha itimiliza ndoto. Hakika hivi ndivyo tunavyo walipa wanao tendamema. </p>
<p class="bodytextSW" id="107">106.  Hakika haya ni majaribio yaliyo dhaahiri. </p>
<p class="bodytextSW" id="108">107.  Basi tukamtolea fidia kwa dhabihu mtukufu. </p>
<p class="bodytextSW" id="109">108.  Na tukamwachia (sifa njema) kwa watu walio kuja baadaye. </p>
<p class="bodytextSW" id="110">109.  Iwe salama kwa Ibrahim! </p>
<p class="bodytextSW" id="111">110.  Hivi ndivyo tunavyo walipa wanao fanya mema. </p>
<p class="bodytextSW" id="112">111.  Hakika yeye ni katika waja wetu walio amini. </p>
<p class="bodytextSW" id="113">112.  Na tukambashiria kuzaliwa Is-haqa, naye ni Nabii miongoni mwa watu wema. </p>
<p class="bodytextSW" id="114">113.  Na tukambarikia yeye na Is-haqa. Na miongoni mwa dhuriya zao walitokea wemana wenye kudhulumu nafsi zao waziwazi. </p>
<p class="bodytextSW" id="115">114.  Na kwa hakika tuliwafanyia hisani Musa na Haruni. </p>
<p class="bodytextSW" id="116">115.  Na tukawaokoa wao na watu wao kutokana na dhiki kubwa. </p>
<p class="bodytextSW" id="117">116.  Na tukawanusuru; na wakawa wao ndio wenye kushinda. </p>
<p class="bodytextSW" id="118">117.  Na tukawapa wawili hao Kitabu kinacho bainisha. </p>
<p class="bodytextSW" id="119">118.  Na tukawaongoa kwenye Njia Iliyo Nyooka. </p>
<p class="bodytextSW" id="120">119.  Na tukawaachia (sifa njema) katika watu walio kuja baadaye. </p>
<p class="bodytextSW" id="121">120.  Iwe salama kwa Musa na Haruni! </p>
<p class="bodytextSW" id="122">121.  Hakika hivyo ndivyo tunavyo walipa walio wema. </p>
<p class="bodytextSW" id="123">122.  Hakika wawili hao ni katika waja wetu walio amini. </p>
<p class="bodytextSW" id="124">123.  Na hakika Ilyas bila ya shaka alikuwa miongoni mwa Mitume. </p>
<p class="bodytextSW" id="125">124.  Alipo waambia watu wake: Hamwogopi? </p>
<p class="bodytextSW" id="126">125.  Mnamwomba Baa'li na mnamwacha Mbora wa waumbaji, </p>
<p class="bodytextSW" id="127">126.  Mwenyezi Mungu, Mola Mlezi wenu na Mola Mlezi wa baba zenu wa zamani? </p>
<p class="bodytextSW" id="128">127.  Wakamkadhibisha. Basi kwa hakika watahudhurishwa; </p>
<p class="bodytextSW" id="129">128.  Isipo kuwa waja wa Mwenyezi Mungu walio safishwa. </p>
<p class="bodytextSW" id="130">129.  Na tumemwachia (sifa nzuri) kwa walio kuja baadaye. </p>
<p class="bodytextSW" id="131">130.  Iwe salama kwa Ilyas. </p>
<p class="bodytextSW" id="132">131.  Hakika hivyo ndivyo tunavyo walipa walio wema. </p>
<p class="bodytextSW" id="133">132.  Hakika yeye ni katika waja wetu walio amini. </p>
<p class="bodytextSW" id="134">133.  Na hakika Lut'i bila ya shaka ni miongoni mwa Mitume. </p>
<p class="bodytextSW" id="135">134.  Tulipo mwokoa yeye na ahali zake wote, </p>
<p class="bodytextSW" id="136">135.  Isipo kuwa mwanamke mkongwe katika wale walio bakia nyuma. </p>
<p class="bodytextSW" id="137">136.  Kisha tukawaangamiza wale wengineo. </p>
<p class="bodytextSW" id="138">137.  Na hakika nyinyi mnawapitia wakati wa asubuhi, </p>
<p class="bodytextSW" id="139">138.  Na usiku. Basi je! Hamyatii akilini? </p>
<p class="bodytextSW" id="140">139.  Na hakika Yunus alikuwa miongoni mwa Mitume. </p>
<p class="bodytextSW" id="141">140.  Alipo kimbia katika jahazi lilio sheheni. </p>
<p class="bodytextSW" id="142">141.  Akaingia katika kupigiwa kura, na akawa katika walio shindwa. </p>
<p class="bodytextSW" id="143">142.  Samaki akammeza hali ya kuwa ni mwenye kulaumiwa. </p>
<p class="bodytextSW" id="144">143.  Na ingeli kuwa hakuwa katika wanao mtakasa Mwenyezi Mungu, </p>
<p class="bodytextSW" id="145">144.  Bila ya shaka angeli kaa ndani yake mpaka siku ya kufufuliwa. </p>
<p class="bodytextSW" id="146">145.  Lakini tulimtupa ufukweni patupu, hali yu mgonjwa. </p>
<p class="bodytextSW" id="147">146.  Na tukauotesha juu yake mmea wa kabila ya mung'unye. </p>
<p class="bodytextSW" id="148">147.  Na tulimtuma kwa watu laki moja au zaidi. </p>
<p class="bodytextSW" id="149">148.  Basi wakaamini, na tukawastarehesha kwa muda. </p>
<p class="bodytextSW" id="150">149.  Basi waulize: Ati Mola wako Mlezi ndiye mwenye watoto wa kike, na wao wanaowatoto wa kiume? </p>
<p class="bodytextSW" id="151">150.  Au tumewaumba Malaika kuwa ni wanawake, na wao wakashuhudia? </p>
<p class="bodytextSW" id="152">151.  Ati ni kwa uzushi wao ndio wanasema: </p>
<p class="bodytextSW" id="153">152.  Mwenyezi Mungu amezaa! Ama hakika bila ya shaka hao ni waongo! </p>
<p class="bodytextSW" id="154">153.  Ati amekhiari watoto wa kike kuliko wanaume? </p>
<p class="bodytextSW" id="155">154.  Mna nini? Mnahukumu vipi nyinyi? </p>
<p class="bodytextSW" id="156">155.  Hamkumbuki? </p>
<p class="bodytextSW" id="157">156.  Au mnayo hoja iliyo wazi? </p>
<p class="bodytextSW" id="158">157.  Basi leteni Kitabu chenu kama mnasema kweli. </p>
<p class="bodytextSW" id="159">158.  Na wameweka makhusiano ya nasaba baina yake na majini; na majini wamekwishajua bila ya shaka kuwa wao watahudhurishwa. </p>
<p class="bodytextSW" id="160">159.  Subhana 'Llah Ametakasika Mwenyezi Mungu na hayo wanayo msingizia. </p>
<p class="bodytextSW" id="161">160.  Isipo kuwa waja wa Mwenyezi Mungu walio safishwa. </p>
<p class="bodytextSW" id="162">161.  Basi hakika nyinyi na mnao waabudu </p>
<p class="bodytextSW" id="163">162.  Hamwezi kuwapoteza </p>
<p class="bodytextSW" id="164">163.  Isipo kuwa yule atakaye ingia Motoni. </p>
<p class="bodytextSW" id="165">164.  Na hapana katika sisi ila anapo mahali pake maalumu. </p>
<p class="bodytextSW" id="166">165.  Na hakika bila ya shaka sisi ndio wajipangao safu. </p>
<p class="bodytextSW" id="167">166.  Na hakika sisi ndio wenye kusabihi kutakasa. </p>
<p class="bodytextSW" id="168">167.  Na walikuwapo walio kuwa wakisema: </p>
<p class="bodytextSW" id="169">168.  Tungeli kuwa na Ukumbusho kama wa watu wa zamani, </p>
<p class="bodytextSW" id="170">169.  Bila ya shaka tungeli kuwa ni waja wa Mwenyezi Mungu wenye ikhlasi. </p>
<p class="bodytextSW" id="171">170.  Lakini waliukataa. Basi watakuja jua. </p>
<p class="bodytextSW" id="172">171.  Na bila ya shaka neno letu lilikwisha tangulia kwa waja wetu walio tumwa. </p>
<p class="bodytextSW" id="173">172.  Ya kuwa wao bila ya shaka ndio watakao nusuriwa. </p>
<p class="bodytextSW" id="174">173.  Na kwamba jeshi letu ndilo litakalo shinda. </p>
<p class="bodytextSW" id="175">174.  Basi waachilie mbali kwa muda. </p>
<p class="bodytextSW" id="176">175.  Na watazame, nao wataona. </p>
<p class="bodytextSW" id="177">176.  Je! Wanaihimiza adhabu yetu? </p>
<p class="bodytextSW" id="178">177.  Basi itakapo shuka uwanjani kwao, itakuwa asubuhi mbaya kwa walio onywa. </p>
<p class="bodytextSW" id="179">178.  Na waache kwa muda. </p>
<p class="bodytextSW" id="180">179.  Na tazama, na wao wataona. </p>
<p class="bodytextSW" id="181">180.  Subhana Rabbi'l'Izzat Ametakasika Mola Mlezi Mwenye enzi na yale wanayomzulia. </p>
<p class="bodytextSW" id="182">181.  Na Salamu juu ya Mitume. </p>
<p class="bodytextSW" id="183">182.  Na sifa njema zote ni za Mwenyezi Mungu Mola Mlezi wa walimwengu wote. </p>

</body>
</html>