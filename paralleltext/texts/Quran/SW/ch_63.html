
<!DOCTYPE html> 
<html lang=”SW”>
  <head>
    <title> Koran :  Chapter 63 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 67. SURAT AL-MULK </p>
<p class="bodytextSW" id="2">1.  AMETUKUKA ambaye mkononi mwake umo Ufalme wote; na Yeye ni Mwenye uweza juuya kila kitu. </p>
<p class="bodytextSW" id="3">2.  Ambaye ameumba mauti na uhai ili kukujaribuni ni nani miongoni mwenu mwenyevitendo vizuri zaidi. Na Yeye ni Mwenye nguvu na Mwenye msamaha. </p>
<p class="bodytextSW" id="4">3.  Aliye umba mbingu saba kwa matabaka. Huoni tafauti yoyote katika uumbaji waMwingi wa Rehema. Hebu rudisha nadhari! Unaona kosa lolote? </p>
<p class="bodytextSW" id="5">4.  Tena rudisha nadhari mara mbili, nadhari yako itakurejea mwenyewe hali yakuwa imehizika nayo imechoka. </p>
<p class="bodytextSW" id="6">5.  Na kwa hakika tumeipamba mbingu ya karibu kwa mataa, na tumeyafanya ilikuwapigia mashetani, na tumewaandalia adhabu ya Moto uwakao kwa nguvu. </p>
<p class="bodytextSW" id="7">6.  Na kwa walio mkufuru Mola wao Mlezi ipo adhabu ya Jahannamu. Na ni marejeomaovu yalioje hayo! </p>
<p class="bodytextSW" id="8">7.  Watakapo tupwa humo watausikia mngurumo wake na huku inafoka. </p>
<p class="bodytextSW" id="9">8.  Inakaribia kupasuka kwa hasira. Kila mara likitupwa kundi humo walinzi wakehuwauliza: Kwani hakukujieni mwonyaji? </p>
<p class="bodytextSW" id="10">9.  Watasema: Kwani! Ametujia mwonyaji, lakini tulimkadhibisha, na tukasema:Mwenyezi Mungu hakuteremsha chochote. Nyinyi hamumo ila katika upotovu mkubwa! </p>
<p class="bodytextSW" id="11">10.  Na watasema: Lau kuwa tungeli sikia, au tungeli kuwa na akili, tusingelikuwa katika watu wa Motoni! </p>
<p class="bodytextSW" id="12">11.  Wakakiri dhambi zao. Basi kuangamia ni kwa watu wa Motoni! </p>
<p class="bodytextSW" id="13">12.  Hakika wanao mwogopa Mola wao Mlezi kwa ghaibu, watapata maghfira na ujiramkubwa. </p>
<p class="bodytextSW" id="14">13.  Na ficheni kauli zenu, au zitangazeni; hakika Yeye ni Mjuzi wa yaliyomovifuani. </p>
<p class="bodytextSW" id="15">14.  Asijue aliye umba, naye ndiye Mjua siri, Mwenye khabari? </p>
<p class="bodytextSW" id="16">15.  Yeye ndiye aliye idhalilisha ardhi kwa faida yenu, basi tembeeni katikapande zake, na kuleni katika riziki zake. Na kwake Yeye ndio kufufuliwa. </p>
<p class="bodytextSW" id="17">16.  Mnadhani mko salama kwa alioko juu kuwa hatakudidimizeni kwenye ardhi, natahamaki hiyo inatikisika! </p>
<p class="bodytextSW" id="18">17.  Au mnadhani mko salama kwa alioko juu ya kuwa Yeye hakupelekeeni kimbungachenye changarawe? Mtajua vipi maonyo yangu? </p>
<p class="bodytextSW" id="19">18.  Na bila ya shaka walikwisha kanusha walio kuwa kabla yao; basi kulikuwajekukasirika kwangu? </p>
<p class="bodytextSW" id="20">19.  Kwani hawawaoni ndege walioko juu yao namna wanavyo zikunjua mbawa zao, nakuzikunja? Hawawashikilii ila Mwingi wa rehema. Hakika Yeye ni Mwenye kuona kilakitu. </p>
<p class="bodytextSW" id="21">20.  Au ni lipi hilo jeshi lenu la kukunusuruni badala ya Mwingi wa Rehema?Hakika makafiri hawamo ila katika udanganyifu. </p>
<p class="bodytextSW" id="22">21.  Au ni nani huyo ambaye atakupeni riziki kama Yeye akizuia riziki yake? Baliwao wanakakamia tu katika jeuri na chuki. </p>
<p class="bodytextSW" id="23">22.  Je! Anaye kwenda akisinukia juu ya uso wake ni mwongofu zaidi, au yule anayekwenda sawasawa katika Njia Iliyo Nyooka? </p>
<p class="bodytextSW" id="24">23.  Sema: Yeye ndiye aliye kuumbeni tangu mwanzo, na akakupeni masikio na macho,na nyoyo. Ni kidogo kabisa shukrani zenu. </p>
<p class="bodytextSW" id="25">24.  Sema: Yeye ndiye aliye kutawanyeni katika ardhi, na kwake mtakusanywa. </p>
<p class="bodytextSW" id="26">25.  Na wanasema: Lini ahadi hii, ikiwa mnasema kweli? </p>
<p class="bodytextSW" id="27">26.  Sema: Hakika ujuzi wake uko kwa Mwenyezi Mungu; na hakika mimi ni mwonyajitu mwenye kubainisha. </p>
<p class="bodytextSW" id="28">27.  Lakini watakapo iona karibu, nyuso za walio kufuru zitahuzunishwa, naitasemwa: Hayo ndiyo mliyo kuwa mkiyaomba. </p>
<p class="bodytextSW" id="29">28.  Sema: Mwaonaje, ikiwa Mwenyezi Mungu atanihiliki mimi na walio pamoja nami,au akiturehemu, ni nani atakaye walinda makafiri na adhabu chungu? </p>
<p class="bodytextSW" id="30">29.  Sema: Yeye ndiye Mwingi wa Rehema; tunamuamini Yeye, na juu yaketunategemea. Mtakuja jua ni nani aliye katika upotovu ulio dhaahiri. </p>
<p class="bodytextSW" id="31">30.  Sema: Mwaonaje, yakiwa maji yenu yamedidimia chini, nani atakueleteeni majiyanayo miminika? </p>

</body>
</html>