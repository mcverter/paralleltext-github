
<!DOCTYPE html> 
<html lang=”SW”>
  <head>
    <title> Koran :  Chapter 14 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 18. SURA AL KAHF </p>
<p class="bodytextSW" id="2">1.  Kuhimidiwa ni kwa Mwenyezi Mungu, ambaye amemteremshia mja wake Kitabu, walahakukifanya kina upogo. </p>
<p class="bodytextSW" id="3">2.  Kimenyooka sawa, ili kitoe onyo kali kutoka kwake, na kiwabashirie Wauminiwatendao mema kwamba watapata ujira mzuri. </p>
<p class="bodytextSW" id="4">3.  Wakae humo milele. </p>
<p class="bodytextSW" id="5">4.  Na kiwaonye wanao nena: Mwenyezi Mungu ana mwana. </p>
<p class="bodytextSW" id="6">5.  Wao hawana ujuzi wa jambo hili, wala baba zao. Ni neno kuu hilo litokalovinywani mwao. Hawasemi ila uwongo tu. </p>
<p class="bodytextSW" id="7">6.  Huenda ukajihiliki nafsi yako kwa ajili yao, kuwasikitikia kwa kuwahawayaamini mazungumzo haya! </p>
<p class="bodytextSW" id="8">7.  Kwa hakika tumevifanya vilioko juu ya ardhi kuwa ni pambo lake ili tuwafanyiemtihani, ni nani kati yao wenye vitendo vizuri zaidi. </p>
<p class="bodytextSW" id="9">8.  Na hakika Sisi tutavifanya vyote vilio juu ya ardhi kuwa kama nchi ilio pigwana ukame. </p>
<p class="bodytextSW" id="10">9.  Bali unadhani ya kwamba wale Watu wa Pangoni na Maandishi walikuwa ni ajabumiongoni mwa ishara zetu? </p>
<p class="bodytextSW" id="11">10.  Vijana hao walipo kimbilia kwenye pango walisema: Mola wetu Mlezi! Tuperehema itokayo kwako, na tutengezee uwongofu katika jambo letu. </p>
<p class="bodytextSW" id="12">11.  Tukayaziba masikio yao kuwalaza humo pangoni kwa muda wa miaka kadhaa wakadhaa. </p>
<p class="bodytextSW" id="13">12.  Kisha tukawazindua ili tujue ni lipi katika makundi mawili lilio hisabu sawamuda walio kaa. </p>
<p class="bodytextSW" id="14">13.  Sisi tunakusimulia khabari zao kwa kweli. Hakika wao walikuwa ni vijanawalio muamini Mola wao Mlezi. Na Sisi tukawazidisha uwongofu. </p>
<p class="bodytextSW" id="15">14.  Na tukazitia nguvu nyoyo zao walipo simama na wakasema: Mola wetu Mlezi niMola Mlezi wa mbingu na ardhi. Hatutamwita mwenginewe kabisa badala yake kuwa niMungu. Hivyo itakuwa tumesema jambo la kuvuka mpaka. </p>
<p class="bodytextSW" id="16">15.  Hawa watu wetu wameshika miungu mingine badala yake Yeye. Kwa nini basihawawatolei uthibitisho ulio dhaahiri? Na nani aliye dhaalimu zaidi kuliko anayemzulia uwongo Mwenyezi Mungu? </p>
<p class="bodytextSW" id="17">16.  Na mkijitenga nao na vile wanavyo viabudu badala ya Mwenyezi Mungu, basikimbilieni pangoni, akufungulieni Mola wenu Mlezi rehema yake, naakutengenezeeni ya kukufaeni katika mambo yenu. </p>
<p class="bodytextSW" id="18">17.  Na unaliona jua linapo chomoza linainamia kuliani mwao kutoka hapo pangoni;na linapo kuchwa linawakwepa kushotoni, na wao wamo katika uwazi wa pango. Hizoni katika ishara za Mwenyezi Mungu. Ambaye Mwenyezi Mungu anamwongoa basi huyoni mwenye kuongoka. Na anaye muacha kupotea basi hutampatia mlinzi walamwongozi. </p>
<p class="bodytextSW" id="19">18.  Nawe utawadhania wamacho, na hali wamelala. Nasi tunawageuza kulia nakushoto. Na mbwa wao amenyoosha miguu yake ya mbele kizingitini. Kama ungeliwatokea hapana shaka ungeli geuka kuwakimbia, nawe umejaa khofu. </p>
<p class="bodytextSW" id="20">19.  Na kwa namna hii tuliwainua usingizini wapate kuulizana wao kwa wao. Alisemamsemaji katika wao: Mmekaa muda gani? Wakasema: Tumekaa siku moja au sehemu yasiku. Wakasema: Mola wenu Mlezi anajua zaidi muda mlio kaa. Hebu mtumeni mmojawenu na hizi fedha zenu ende mjini, akatazame chakula chake kipi kilicho borakabisa akuleteeni cha kukila. Naye afanye mambo hayo kwa busara, walaasikutajeni kabisa kwa yeyote. </p>
<p class="bodytextSW" id="21">20.  Kwani wao wakikutambueni watakupigeni mawe, au watakurudisheni katika diniyao; na hapo hamtafanikiwa kabisa! </p>
<p class="bodytextSW" id="22">21.  Na namna hivi tuliwa juulisha kwa watu wapate kujua ya kwamba ahadi yaMwenyezi Mungu ni ya kweli, na kwamba Saa haina shaka. Walipo kuwa wakigombaniajambo lao wao kwa wao walisema: Jengeni jengo juu yao. Mola wao Mlezi anawajuavyema. Wakasema walio shinda katika shauri yao: Bila ya shaka tutawajengeamsikiti juu yao. </p>
<p class="bodytextSW" id="23">22.  Watasema: Walikuwa watatu, wa nne wao ni mbwa wao. Na wanasema: Walikuwawatano, wa sita wao ni mbwa wao. Wanavurumisha ovyo. Na wanasema: Walikuwa saba,na wa nane wao ni mbwa wao. Sema: Mola wangu Mlezi ndiye anaye jua sawa sawahisabu yao. Hawawajui ila wachache tu. Basi usibishane juu yao ila kwa mabishanoya juu juu tu hivi. Wala usiulize khabari zao kwa yeyote yule. </p>
<p class="bodytextSW" id="24">23.  Wala usisema kamwe kwa jambo lolote lile: Hakika nitalifanya hilo kesho -</p>
<p class="bodytextSW" id="25">24.  Isipo kuwa Mwenyezi Mungu akipenda. Na mkumbuke Mola wako Mlezi pale unaposahau, na sema: Asaa Mola wangu Mlezi ataniongoa kwenye uwongozi ulio karibuzaidi kuliko huu. </p>
<p class="bodytextSW" id="26">25.  Na walikaa katika pango lao miaka mia tatu, na wakazidisha tisa. </p>
<p class="bodytextSW" id="27">26.  Sema: Mwenyezi Mungu anajua zaidi muda walio kaa. Ni zake tu siri za mbinguna ardhi. Kuona kulioje na kusikia kwake! Hawana mlinzi isipo kuwa Yeye, walahamshirikishi yeyote katika hukumu yake. </p>
<p class="bodytextSW" id="28">27.  Na soma uliyo funuliwa katika Kitabu cha Mola wako Mlezi. Hapana wakubadilisha maneno yake. Wala nawe hutapata makimbilio isipo kuwa kwake. </p>
<p class="bodytextSW" id="29">28.  Na isubirishe nafsi yako pamoja na wanao muomba Mola wao Mlezi asubuhi najioni, hali ya kuwa wanataka radhi yake. Wala macho yako yasiwaruke kwa kutakapambo la maisha ya dunia. Wala usimt'ii tuliye mghafilisha moyo wakeasitukumbuke, na akafuata matamanio yake yakawa yamepita mpaka. </p>
<p class="bodytextSW" id="30">29.  Na sema: Hii ni kweli itokayo kwa Mola wako Mlezi. Basi atakaye, aamini. Naatakaye, akatae. Hakika Sisi tumewaandalia wenye kudhulumu Moto ambaoutawazunguka kama khema. Na wakiomba msaada watasaidiwa kwa kupewa maji kamamafuta yaliyo tibuka. Yatayo wababua nyuso zao. Kinywaji hicho ni kiovu mno! Namatandiko hayo ya kupumzikia ni maovu mno! </p>
<p class="bodytextSW" id="31">30.  Hakika wale walio amini na wakatenda mema - hakika Sisi hatupotezi ujira waanaye tenda mema. </p>
<p class="bodytextSW" id="32">31.  Hao watapata Bustani za milele, zinazo pita mito kati yake. Humo watapambwakwa mavazi ya mikononi ya dhahabu, na watavaa nguo za kijani za hariri naat'ilasi, huku wakiegemea humo juu ya makochi. Ni malipo bora hayo! Na matandikomazuri mno ya kupumzikia! </p>
<p class="bodytextSW" id="33">32.  Na wapigie mfano wa watu wawili: mmoja wao tulimpa vitalu viwili vyamizabibu, na tukavizungushia mitende, na kati yake tukatia mimea ya nafaka. </p>
<p class="bodytextSW" id="34">33.  Na hivyo vitalu viwili vikitoa mazao yake, wala hapana kitu katika hayokilicho tindikia. Na ndani yake tukapasua mito. </p>
<p class="bodytextSW" id="35">34.  Naye alikuwa na mazao mengi. Basi akamwambia mwenzake naye akibishana naye:Mimi nimekushinda wewe kwa mali na nguvu za watu! </p>
<p class="bodytextSW" id="36">35.  Na akaingia kitaluni kwake, naye hali anajidhulumu nafsi yake. Akasema:Sidhani kabisa kuwa haya yataharibika. </p>
<p class="bodytextSW" id="37">36.  Wala sidhani kuwa hiyo Saa (ya Kyama) itatokea. Na ikiwa nitarudishwa kwaMola wangu Mlezi, bila ya shaka nitapata marejeo bora zaidi kuliko haya. </p>
<p class="bodytextSW" id="38">37.  Mwenzake akamwambia kwa kubishana naye: Je! Unamkufuru aliye kuumba kutokanana udongo, tena kutokana na tone la manii, kisha akakufanya mtu kaamili? </p>
<p class="bodytextSW" id="39">38.  Lakini Yeye Mwenyezi Mungu ndiye Mola wangu Mlezi. Wala simshirikishi nayeyote. </p>
<p class="bodytextSW" id="40">39.  Na lau kuwa ulipo ingia kitaluni kwako ungeli sema: Mashaallah! AlitakaloMwenyezi Mungu huwa! Hapana nguvu ila kwa Mwenyezi Mungu. Ikiwa unaniona miminina mali kidogo na watoto kuliko wewe, </p>
<p class="bodytextSW" id="41">40.  Basi huenda Mola wangu Mlezi akanipa kilicho bora kuliko kitalu chako, nayeakapitisha kudra yake kutoka mbinguni kukilitea hicho chako, na kikageuka ardhitupu inayo teleza. </p>
<p class="bodytextSW" id="42">41.  Au maji yake yakadidimia wala usiweze kuyagundua. </p>
<p class="bodytextSW" id="43">42.  Yakateketezwa matunda yake, akabaki akipindua pindua viganja vyake, kwa vilealivyo yagharimia, na miti imebwagika juu ya chanja zake. Akawa anasema: Laitinisingeli mshiriki Mola wangu Mlezi na yeyote! </p>
<p class="bodytextSW" id="44">43.  Wala hakuwa nacho kikundi cha kumsaidia badala ya Mwenyezi Mungu, walamwenyewe hakuweza kujisaidia. </p>
<p class="bodytextSW" id="45">44.  Huko ulinzi ni wa Mwenyezi Mungu wa Haki tu. Yeye ndiye mbora wa malipo, nambora wa matokeo. </p>
<p class="bodytextSW" id="46">45.  Na wapigie mfano wa maisha ya dunia. Hayo ni kama maji tunayo yateremshakutoka mbinguni, yakachanganyika na mimea ya ardhi, kisha hiyo mimea ikawavibuwa vinavyo peperushwa na upepo. Na Mwenyezi Mungu ni Mwenye uweza juu yakila kitu. </p>
<p class="bodytextSW" id="47">46.  Mali na wana ni pambo la maisha ya dunia. Na mema yanayo bakia ni bora mbeleya Mola wako Mlezi kwa malipo, na bora kwa matumaini. </p>
<p class="bodytextSW" id="48">47.  Na siku tutapo iondoa milima na ukaiona ardhi iwazi, na tukawafufua - walahatutamwacha hata mmoja kati yao -</p>
<p class="bodytextSW" id="49">48.  Na wakahudhurishwa mbele ya Mola wako Mlezi kwa safu (wakaambiwa): Mmetujiakama tulivyo kuumbeni mara ya kwanza! Bali mlidai kwamba hatutakuwekeeni miadi. </p>
<p class="bodytextSW" id="50">49.  Na kitawekwa kitabu. Basi utawaona wakosefu wanavyo ogopa kwa yale yaliomohumo. Na watasema: Ole wetu! Kitabu hichi kina nini! Hakiachi dogo wala kubwaila huliandika? Na watayakuta yote waliyo yatenda yamehudhuria hapo. Na Molawako Mlezi hamdhulumu yeyote. </p>
<p class="bodytextSW" id="51">50.  Na tulipo waambia Malaika: Msujudieni Adam! Walimsjudia isipo kuwa Iblisi.Yeye alikuwa miongoni mwa majini, na akavunja amri ya Mola wake Mlezi. Je!Mnamshika yeye na dhuriya zake kuwa marafiki badala yangu, hali wao ni aduizenu? Ni ovu mno badala hii kwa wenye kudhulumu. </p>
<p class="bodytextSW" id="52">51.  Sikuwashuhudisha kuumbwa kwa mbingu na ardhi, wala kuumbwa kwa nafsi zao.Wala sikuwafanya wapotezao kuwa ni wasaidizi. </p>
<p class="bodytextSW" id="53">52.  Na siku atakapo sema (Mwenyezi Mungu): Waiteni hao mlio dai kuwa niwashirika wangu. Basi watawaita, na wao hawato waitikia. Nasi tutaweka baina yaomaangamio. </p>
<p class="bodytextSW" id="54">53.  Na wakhalifu watauona Moto na watajua ya kwamba wao lazima wataingia humo;wala hawatapata pa kuuepuka. </p>
<p class="bodytextSW" id="55">54.  Na bila ya shaka tumewaelezea watu katika hii Qur'ani kila namna ya mfano.Lakini mwanaadamu amezidi kuliko kila kitu kwa ubishi. </p>
<p class="bodytextSW" id="56">55.  Na hapana kilicho wazuia watu kuamini ulipo wajia uwongofu na wakaombamaghfira kwa Mola wao Mlezi, isipo kuwa yawafikie ya wale wa zamani, au iwafikieadhabu jahara. </p>
<p class="bodytextSW" id="57">56.  Na hatuwatumi Mitume ila wawe wabashiri na waonyaji. Na walio kufuruwanabishana kwa uwongo, ili kwa uwongo huo waivunje kweli. Na wanazifanya Isharazangu na yale waliyo onywa kuwa ni mzaha. </p>
<p class="bodytextSW" id="58">57.  Na ni nani dhaalimu mkubwa zaidi kuliko yule anaye kumbushwa Ishara za Molawake Mlezi, naye akazipuuza na akasahau yaliyo tangulizwa na mikono yake? HakikaSisi tumeweka vifuniko juu ya nyoyo zao ili wasifahamu, na uziwi kwenye masikioyao. Na ukiwaita kwenye uwongofu hawakubali kabisa kuongoka. </p>
<p class="bodytextSW" id="59">58.  Na Mola wako Mlezi ni Msamehevu Mwenye rehema. Lau angeli wachukulia kwamujibu waliyo yachuma, bila ya shaka angeli wafanyia haraka kuwaadhibu. Lakiniwanayo miadi ambayo hawatapata makimbilio yoyote ya kuepukana nayo. </p>
<p class="bodytextSW" id="60">59.  Na miji hiyo tuliwaangamiza watu wake walipo dhulumu. Na tukawawekea miadiya maangamizo yao. </p>
<p class="bodytextSW" id="61">60.  Na pale Musa alipo mwambia kijana wake: Sitoacha kuendelea mpaka nifikezinapo kutana bahari mbili, au nitaendelea kwa muda mrefu. </p>
<p class="bodytextSW" id="62">61.  Basi wawili hao walipo fika zinapo kutana hizo bahari mbili walimsahausamaki wao, naye akashika njia yake kaporonyokea baharini. </p>
<p class="bodytextSW" id="63">62.  Walipo kwisha pita alimwambia kijana wake: Tupe chakula chetu cha mchana.Kwa hakika tumepata machofu kweli kwa hii safari yetu. </p>
<p class="bodytextSW" id="64">63.  Akasema (kijana): Waona! Pale tulipo pumzika penye jabali basi miminilimsahau yule samaki. Na hapana aliye nisahaulisha nisimkumbuke ila Shet'anitu. Naye akashika njia yake baharini kwa ajabu. </p>
<p class="bodytextSW" id="65">64.  (Musa) akasema: Hayo ndiyo tuliyo kuwa tunayataka. Basi wakarudi nyuma kwakufuata njia waliyo jia. </p>
<p class="bodytextSW" id="66">65.  Basi wakamkuta mja katika waja wangu tuliye mpa rehema kutoka kwetu, natukamfunza mafunzo yaliyo toka kwetu. </p>
<p class="bodytextSW" id="67">66.  Musa akamwambia: Nikufuate ili unifunze katika ule uwongofu ulio funzwawewe? </p>
<p class="bodytextSW" id="68">67.  Akasema: Hakika wewe hutaweza kuvumilia kuwa pamoja nami. </p>
<p class="bodytextSW" id="69">68.  Na utawezaje kuvumilia yale usiyo yajua vilivyo undani wake? </p>
<p class="bodytextSW" id="70">69.  Akasema: Inshaallah, Mwenyezi Mungu akipenda, utaniona mvumilivu, walasitoasi amri yako. </p>
<p class="bodytextSW" id="71">70.  Akasema: Basi ukinifuata usiniulize kitu mpaka mimi nianze kukutajia. </p>
<p class="bodytextSW" id="72">71.  Basi wawili hao wakatoka, hata walipo panda jahazi (yule mtu) akaitoboa.(Musa) akasema: Unaitoboa uwazamishe watu wake? Hakika umefanya jambo baya. </p>
<p class="bodytextSW" id="73">72.  Akasema: Sikukwambia hutaweza kuvumilia kuwa pamoja nami? </p>
<p class="bodytextSW" id="74">73.  (Musa) akasema: Usinichukulie kwa niliyo sahau, wala usinipe uzito kwa jambolangu. </p>
<p class="bodytextSW" id="75">74.  Basi wakatoka wawili hao mpaka wakamkuta kijana, akamuuwa. (Musa) akasema:Ala! Umemuuwa mtu asiye na kosa, na wala hakuuwa! Ama hakika umefanya jambo bayakabisa! </p>
<p class="bodytextSW" id="76">75.  AKASEMA: Je! Sikukwambia kwamba hakika wewe huwezi kuvumilia kuwa pamojanami? </p>
<p class="bodytextSW" id="77">76.  Akasema: Nikikuuliza kitu chochote baada ya haya usifuatane nami, kwaniumekwisha pata udhuru kwangu. </p>
<p class="bodytextSW" id="78">77.  Basi wakatoka mpaka wakawafikia watu wa mji mmoja. Wakawaomba watu wakewawape chakula, nao wakakataa kuwakaribisha. Hapo wakakuta ukuta unatakakuanguka, (yule mja mwema) akausimamisha. (Musa) akasema: Ungeli taka ungelichukua ujira kwa haya. </p>
<p class="bodytextSW" id="79">78.  (Yule mtu) akasema: Huku ndio kufarikiana baina yangu na wewe. Sasanitakueleza maana ya yale uliyo kuwa huwezi kuyastahamilia. </p>
<p class="bodytextSW" id="80">79.  Ama ile jahazi ilikuwa ya masikini za Mungu wafanyao kazi baharini. Nilitakakuiharibu, kwani nyuma yao alikuwako mfalme anaghusubu majahazi yote. </p>
<p class="bodytextSW" id="81">80.  Na ama yule kijana, wazazi wake walikuwa ni Waumini. Tukakhofu asije watiamashakani kwa uasi na ukafiri. </p>
<p class="bodytextSW" id="82">81.  Basi tulitaka Mola wao Mlezi awabadilishie aliye bora zaidi kuliko huyo kwakutakasika, na aliye karibu zaidi kwa huruma. </p>
<p class="bodytextSW" id="83">82.  Na ama ukuta, huo ulikuwa ni wa vijana wawili mayatima kule mjini. Na chiniyake ilikuwako khazina yao; na baba yao alikuwa ni mtu mwema. Basi Mola wakoMlezi alitaka wafikie utu uzima na wajitolee khazina yao wenyewe, kuwa ni rehemaitokayo kwa Mola wako Mlezi. Wala mimi sikutenda hayo kwa amri yangu. Hiyo ndiyotafsiri ya hayo ambayo wewe hukuweza kuyasubiria. </p>
<p class="bodytextSW" id="84">83.  Na wanakuuliza khabari za Dhul- Qarnaini. Waambie: Nitakusimulieni baadhi yahadithi yake. </p>
<p class="bodytextSW" id="85">84.  Sisi tulimtilia nguvu katika ardhi na tukampa njia za kila kitu. </p>
<p class="bodytextSW" id="86">85.  Basi akaifuata njia. </p>
<p class="bodytextSW" id="87">86.  Hata alipo fika machwea-jua aliliona linatua katika checmchem yenye matopemeusi. Na hapo akawakuta watu. Tukasema: Ewe Dhul-Qarnaini! Ama uwaadhibu auwatwae kwa wema. </p>
<p class="bodytextSW" id="88">87.  Akasema: Ama aliye dhulumu basi tutamuadhibu, na kisha atarudishwa kwa Molawake Mlezi amuadhibu adhabu isiyo juulikana. </p>
<p class="bodytextSW" id="89">88.  Na ama aliye amini na akatenda mema basi atapata malipo mazuri. Nasitutamwambia lilio jepesi katika amri yetu. </p>
<p class="bodytextSW" id="90">89.  Kisha akaifuata njia. </p>
<p class="bodytextSW" id="91">90.  Hata alipo fika matokeo ya jua aliliona linawachomozea watu tusio wawekeapazia la kuwakinga nalo. </p>
<p class="bodytextSW" id="92">91.  Ndio hivyo hivyo. Na Sisi tulizijua vilivyo khabari zake zote. </p>
<p class="bodytextSW" id="93">92.  Kisha akaifuata njia. </p>
<p class="bodytextSW" id="94">93.  Hata alipo fika baina ya milima miwili, alikuta nyuma yake watu ambaotakriban hawakuwa wanafahamu lolote. </p>
<p class="bodytextSW" id="95">94.  Wakasema: Ewe Dhul-Qarnaini! Hakika Juju-wa-maajuju wanafanya uharibifukatika nchi. Basi je, tukulipe ujira ili utujengee baina yetu na wao ngome? </p>
<p class="bodytextSW" id="96">95.  Akasema: Yale Mola wangu aliyo niwezesha ni bora zaidi. Lakini nyinyinisaidieni kwa nguvu zenu. Nitakujengeeni kizuizi baina yenu na wao. </p>
<p class="bodytextSW" id="97">96.  Nileteeni vipande vya chuma. Hata alipo ijaza nafasi iliyo kati ya milimamiwili, akasema: Vukuteni. Hata alipo kifanya (chuma) kama moto akasema:Nileteeni shaba iliyo yayuka niimwagie. </p>
<p class="bodytextSW" id="98">97.  Basi hawakuweza kuukwea, wala hawakuweza kuutoboa. </p>
<p class="bodytextSW" id="99">98.  Akasema: Hii ni rehema itokayo kwa Mola wangu Mlezi. Na itapo fika ahadi yaMola wangu Mlezi atauvunja vunja. Na ahadi ya Mola wangu Mlezi ni kweli tu. </p>
<p class="bodytextSW" id="100">99.  Na siku hiyo tutawaacha wakisongana wao kwa wao. Na baragumu litapulizwa, nawote watakusanywa pamoja. </p>
<p class="bodytextSW" id="101">100.  Na siku hiyo tutawadhihirishia wazi Jahannamu makafiri waione. </p>
<p class="bodytextSW" id="102">101.  Wale ambao kwamba macho yao yalikuwa paziani hayanikumbuki, na wakawahawawezi kusikia. </p>
<p class="bodytextSW" id="103">102.  Je, wanadhani walio kufuru ndio wawafanye waja wangu ndio walinzi waobadala yangu Mimi? Hakika Sisi tumeiandaa Jahannamu iwe ndipo mahala pakuteremkia makafiri. </p>
<p class="bodytextSW" id="104">103.  Sema: Je, tukutajieni wenye khasara mno katika vitendo vyao? </p>
<p class="bodytextSW" id="105">104.  Ni wale ambao juhudi yao katika maisha ya dunia imepotea bure, naowanadhani kwamba wanafanya kazi nzuri. </p>
<p class="bodytextSW" id="106">105.  Hao ni wale walio zikanusha Ishara za Mola wao Mlezi na kukutana naye. Kwahivyo vitendo vyao vimepotea bure, na wala Siku ya Kiyama hatutawathamini kitu. </p>
<p class="bodytextSW" id="107">106.  Hiyo Jahannamu ni malipo yao kwa walivyo kufuru na wakafanyia kejeli Isharazangu na Mitume wangu. </p>
<p class="bodytextSW" id="108">107.  Hakika wale walio amini na wakatenda mema mashukio yao yatakuwa kwenye Pepoza Firdausi. </p>
<p class="bodytextSW" id="109">108.  Watadumu humo; hawatataka kuondoka. </p>
<p class="bodytextSW" id="110">109.  Sema: Lau kuwa bahari ndio wino kwa maneno ya Mola wangu Mlezi, basi bahariingeli malizika kabla ya kumalizika maneno ya Mola wangu Mlezi, hata tungeliileta mfano wa hiyo kuongezea. </p>
<p class="bodytextSW" id="111">110.  Sema: Mimi ni mwanaadamu kama nyinyi. Ninaletewa Wahyi kwamba Mungu wenu niMungu Mmoja. Mwenye kutaraji kukutana na Mola wake Mlezi basi naatende vitendovyema, wala asimshirikishe yeyote katika ibada ya Mola wake Mlezi. </p>

</body>
</html>