
<!DOCTYPE html> 
<html lang=”SW”>
  <head>
    <title> Koran :  Chapter 78 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 82. SURAT AL-INFIT'AAR </p>
<p class="bodytextSW" id="2">1.  Mbingu itapo chanika, </p>
<p class="bodytextSW" id="3">2.  Na nyota zitapo tawanyika, </p>
<p class="bodytextSW" id="4">3.  Na bahari zitakapo pasuliwa, </p>
<p class="bodytextSW" id="5">4.  Na makaburi yatapo fukuliwa, </p>
<p class="bodytextSW" id="6">5.  Hapo kila nafsi itajua ilicho tanguliza, na ilicho bakisha nyuma. </p>
<p class="bodytextSW" id="7">6.  Ewe mwanaadamu! Nini kilicho kughuri ukamwacha Mola wako Mlezi Mtukufu? </p>
<p class="bodytextSW" id="8">7.  Aliye kuumba, akakuweka sawa, akakunyoosha, </p>
<p class="bodytextSW" id="9">8.  Katika yoyote aliyo ipenda akakujenga. </p>
<p class="bodytextSW" id="10">9.  Sivyo hivyo! Bali nyinyi mnaikanusha Siku ya Malipo. </p>
<p class="bodytextSW" id="11">10.  Na hakika bila ya shaka wapo walinzi juu yenu, </p>
<p class="bodytextSW" id="12">11.  Waandishi wenye hishima, </p>
<p class="bodytextSW" id="13">12.  Wanayajua mnayo yatenda. </p>
<p class="bodytextSW" id="14">13.  Hakika wema bila ya shaka watakuwa katika neema, </p>
<p class="bodytextSW" id="15">14.  Na hakika waovu bila ya shaka watakuwa Motoni; </p>
<p class="bodytextSW" id="16">15.  Wataingia humo Siku ya Malipo. </p>
<p class="bodytextSW" id="17">16.  Na hawatoacha kuwamo humo. </p>
<p class="bodytextSW" id="18">17.  Na nini kitakacho kujuulisha Siku ya Malipo ni siku gani? </p>
<p class="bodytextSW" id="19">18.  Tena nini kitakacho kujuulisha Siku ya Malipo ni siku gani? </p>
<p class="bodytextSW" id="20">19.  Siku ambayo nafsi haitakuwa na madaraka yoyote juu ya nafsi; na amri yotesiku hiyo ni ya Mwenyezi Mungu tu. </p>

</body>
</html>