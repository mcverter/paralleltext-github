
<!DOCTYPE html> 
<html lang=”SW”>
  <head>
    <title> Koran :  Chapter 48 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 52. SURAT ATT'UR </p>
<p class="bodytextSW" id="2">1.  Naapa kwa mlima wa T'ur, </p>
<p class="bodytextSW" id="3">2.  Na Kitabu kilicho andikwa </p>
<p class="bodytextSW" id="4">3.  Katika ngozi iliyo kunjuliwa, </p>
<p class="bodytextSW" id="5">4.  Na kwa Nyumba iliyo jengwa, </p>
<p class="bodytextSW" id="6">5.  Na kwa dari iliyo nyanyuliwa, </p>
<p class="bodytextSW" id="7">6.  Na kwa bahari iliyo jazwa, </p>
<p class="bodytextSW" id="8">7.  Hakika adhabu ya Mola wako Mlezi hapana shaka itatokea. </p>
<p class="bodytextSW" id="9">8.  Hapana wa kuizuia. </p>
<p class="bodytextSW" id="10">9.  Siku zitakapo tikisika mbingu kwa mtikiso, </p>
<p class="bodytextSW" id="11">10.  Na milima iwe inakwenda kwa mwendo mkubwa. </p>
<p class="bodytextSW" id="12">11.  Basi ole wao siku hiyo hao wanao kadhibisha, </p>
<p class="bodytextSW" id="13">12.  Ambao wanacheza katika mambo ya upuuzi. </p>
<p class="bodytextSW" id="14">13.  Siku watapo sukumwa kwenye Moto kwa msukumo wa nguvu, </p>
<p class="bodytextSW" id="15">14.  (Waambiwe): Huu ndio ule Moto mlio kuwa mkiukanusha! </p>
<p class="bodytextSW" id="16">15.  Je! Huu ni uchawi, au hamwoni tu? </p>
<p class="bodytextSW" id="17">16.  Uingieni, mkistahamili au msistahamili - ni mamoja kwenu. Hakika mnalipwakwa mliyo kuwa mkiyatenda. </p>
<p class="bodytextSW" id="18">17.  Hakika wachamngu watakuwa katika Mabustani na neema, </p>
<p class="bodytextSW" id="19">18.  Wakifurahi kwa yale aliyo wapa Mola wao Mlezi. Na Mola wao Mlezi atawalindana adhabu ya Motoni. </p>
<p class="bodytextSW" id="20">19.  Kuleni na kunyweni kwa raha kabisa kwa sababu ya mliyo kuwa mkiyatenda. </p>
<p class="bodytextSW" id="21">20.  Watakuwa wameegemea juu ya viti vya enzi vilivyo pangwa kwa safu. Natutawaoza mahuru-l-aini. </p>
<p class="bodytextSW" id="22">21.  Na walio amini na dhuriya zao wakawafuata kwa Imani tutawakutanisha naodhuriya zao, na wala hatutawapunja hata kidogo katika vitendo vyao. Kila mtulazima atapata alicho kichuma. </p>
<p class="bodytextSW" id="23">22.  Na tutawapa matunda, na nyama kama watavyo penda. </p>
<p class="bodytextSW" id="24">23.  Watapeana humo bilauri zisio na vinywaji vya kuleta maneno ya upuuzi waladhambi. </p>
<p class="bodytextSW" id="25">24.  Iwe wanawapitia watumishi wao kama kwamba ni lulu zilizomo katika chaza. </p>
<p class="bodytextSW" id="26">25.  Wataelekeana wakiulizana. </p>
<p class="bodytextSW" id="27">26.  Waseme: Tulikuwa zamani pamoja na ahali zetu tukiogopa; </p>
<p class="bodytextSW" id="28">27.  Basi Mwenyezi Mungu akatufanyia hisani na akatulinda na adhabu ya upepo waMoto. </p>
<p class="bodytextSW" id="29">28.  Hakika sisi zamani tulikuwa tukimwomba Yeye tu. Hakika Yeye ndiye MwemaMwenye kurehemu. </p>
<p class="bodytextSW" id="30">29.  Basi kumbusha! Kwani wewe, kwa neema ya Mola wako Mlezi, si kuhani walamwendawazimu. </p>
<p class="bodytextSW" id="31">30.  Au wanasema: Huyu ni mtunga mashairi, tunamtarajia kupatilizwa na dahari. </p>
<p class="bodytextSW" id="32">31.  Sema: Tarajieni, na mimi pia ni pamoja nanyi katika kutarajia. </p>
<p class="bodytextSW" id="33">32.  Au hizo akili zao ndio zinawaamrisha haya, au wao basi ni watu majeuri tu? </p>
<p class="bodytextSW" id="34">33.  Au ndio wanasema: Ameitunga hii! Bali basi tu hawaamini! </p>
<p class="bodytextSW" id="35">34.  Basi nawalete masimulizi kama haya ikiwa wao wanasema kweli. </p>
<p class="bodytextSW" id="36">35.  Au wao wameumbwa pasipo kutokana na kitu chochote, au ni wao ndio waumbaji? </p>
<p class="bodytextSW" id="37">36.  Au wao wameziumba mbingu na ardhi? Bali hawana na yakini. </p>
<p class="bodytextSW" id="38">37.  Au wanazo khazina za Mola wako Mlezi au wao ndio wenye madaraka? </p>
<p class="bodytextSW" id="39">38.  Au wanazo ngazi za kusikilizia? Basi huyo msikilizaji wao na alete hoja iliowazi! </p>
<p class="bodytextSW" id="40">39.  Au Yeye Mwenyezi Mungu ana wasichana, na nyinyi ndio mna wavulana? </p>
<p class="bodytextSW" id="41">40.  Au wewe unawaomba ujira, na kwa hivyo ndio wanaelemewa na uzito wa gharama? </p>
<p class="bodytextSW" id="42">41.  Au wanayo ilimu ya ghaibu, nao wameandika? </p>
<p class="bodytextSW" id="43">42.  Au wanataka kufanya vitimbi tu? Lakini hao walio kufuru ndio watakao tegeka. </p>
<p class="bodytextSW" id="44">43.  Au wanae mungu asiye kuwa Mwenyezi Mungu? Subhanallah! Ametaksika MwenyeziMungu na hao wanao washirikisha naye. </p>
<p class="bodytextSW" id="45">44.  Na hata wange ona pande linatoka mbinguni linaanguka wange sema: Ni mawinguyaliyo bebana. </p>
<p class="bodytextSW" id="46">45.  Basi waache mpaka wakutane na siku yao watakapo hilikishwa. </p>
<p class="bodytextSW" id="47">46.  Siku ambayo hila zao hazitawafaa hata kidogo, wala wao hawatanusuriwa. </p>
<p class="bodytextSW" id="48">47.  Na hakika walio dhulumu watapata adhabu nyengine isiyo kuwa hii, lakiniwengi wao hawajui. </p>
<p class="bodytextSW" id="49">48.  Na ingojee hukumu ya Mola wako Mlezi. Kwani wewe hakika uko mbele ya machoyetu, na mtakase kwa kumsifu Mola wako Mlezi unapo simama, </p>
<p class="bodytextSW" id="50">49.  Na usiku pia mtakase, na zinapo kuchwa nyota. </p>

</body>
</html>