
<!DOCTYPE html> 
<html lang=”SW”>
  <head>
    <title> Koran :  Chapter 40 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 44. SURAT ADDUKHAN </p>
<p class="bodytextSW" id="2">1.  H'a Mim </p>
<p class="bodytextSW" id="3">2.  Naapa kwa Kitabu kinacho bainisha, </p>
<p class="bodytextSW" id="4">3.  Hakika tumekiteremsha katika usiku ulio barikiwa. Hakika Sisi ni Waonyaji. </p>
<p class="bodytextSW" id="5">4.  Katika usiku huu hubainishwa kila jambo la hikima, </p>
<p class="bodytextSW" id="6">5.  Jambo litokalo kwetu. Hakika Sisi ndio wenye kutuma. </p>
<p class="bodytextSW" id="7">6.  Ni rehema itokayo kwa Mola wako Mlezi. Hakika Yeye ni Mwenye kusikia Mwenyekujua. </p>
<p class="bodytextSW" id="8">7.  Mola Mlezi wa mbingu na ardhi na vilio baina yao, ikiwa nyinyi mna yakini. </p>
<p class="bodytextSW" id="9">8.  Hakuna mungu ila Yeye; anahuisha na anafisha- Mola Mlezi wenu na Mola Mleziwa baba zenu wa mwanzo. </p>
<p class="bodytextSW" id="10">9.  Lakini wao wanacheza katika shaka. </p>
<p class="bodytextSW" id="11">10.  Basi ingoje siku ambayo mbingu zitakapo leta moshi ulio dhaahiri, </p>
<p class="bodytextSW" id="12">11.  Utakao wafunika watu: Hii ni adhabu chungu! </p>
<p class="bodytextSW" id="13">12.  Mola wetu Mlezi! Tuondolee adhabu hii. Hakika tutaamini. </p>
<p class="bodytextSW" id="14">13.  Nini faida ya kukumbuka kwao? Na alikwisha wafikia Mtume mwenye kubainisha. </p>
<p class="bodytextSW" id="15">14.  Na wao wakamgeuzia uso, na wakasema: Huyu amefunzwa, naye ni mwendawazimu. </p>
<p class="bodytextSW" id="16">15.  Hakika sisi tutaiondoa adhabu kidogo, lakini nyinyi kwa yakini mtarejea vilevile! </p>
<p class="bodytextSW" id="17">16.  Siku tutayo yashambulia mashambulio makubwa, bila ya shaka Sisi ni wenyekutesa. </p>
<p class="bodytextSW" id="18">17.  Na hakika kabla ya hawa tuliwafanyia mtihani watu wa Firauni, na aliwafikiaMtume Mtukufu. </p>
<p class="bodytextSW" id="19">18.  Akasema: Nipeni waja wa Mwenyezi Mungu; kwa hakika mimi kwenu ni MtumeMuaminifu. </p>
<p class="bodytextSW" id="20">19.  Na msimfanyie kiburi Mwenyezi Mungu; hakika mimi nitakuleteeni uthibitishoulio wazi. </p>
<p class="bodytextSW" id="21">20.  Nami najikinga kwa Mola wangu Mlezi na ndiye Mola wenu Mlezi pia, ilimsinipige mawe. </p>
<p class="bodytextSW" id="22">21.  Na ikiwa hamniamini, basi jitengeni nami. </p>
<p class="bodytextSW" id="23">22.  Ndipo akamwomba Mola wake Mlezi: Hakika watu hawa ni wakosefu. </p>
<p class="bodytextSW" id="24">23.  Mwenyezi Mungu akasema: Basi nenda na waja wangu usiku. Kwa yakinimtafuatwa. </p>
<p class="bodytextSW" id="25">24.  Na iache bahari vivyo hivyo imeachana, hakika wao hao ni jeshi litakalozamishwa. </p>
<p class="bodytextSW" id="26">25.  Mabustani mangapi, na chemchem ngapi waliziacha! </p>
<p class="bodytextSW" id="27">26.  Na mimea na vyeo vitukufu! </p>
<p class="bodytextSW" id="28">27.  Na neema walizo kuwa wakijistareheshea! </p>
<p class="bodytextSW" id="29">28.  Ndio hivyo! Na tukawarithisha haya watu wenginewe. </p>
<p class="bodytextSW" id="30">29.  La mbingu wala ardhi hazikuwalilia, wala hawakupewa muhula. </p>
<p class="bodytextSW" id="31">30.  Na bila ya shaka tuliwaokoa Wana wa Israili katika adhabu ya kuwadhalilisha, </p>
<p class="bodytextSW" id="32">31.  Ya Firauni. Hakika yeye alikuwa jeuri katika wenye kupindukia mipaka. </p>
<p class="bodytextSW" id="33">32.  Na tuliwakhiari kwa ujuzi wetu kuliko walimwengu wenginewe. </p>
<p class="bodytextSW" id="34">33.  Na tukawapa katika ishara zenye majaribio yaliyo wazi. </p>
<p class="bodytextSW" id="35">34.  Hakika hawa wanasema: </p>
<p class="bodytextSW" id="36">35.  Hapana ila kufa kwetu mara ya kwanza tu, wala sisi hatufufuliwi. </p>
<p class="bodytextSW" id="37">36.  Basi warudisheni baba zetu, ikiwa nyinyi mnasema kweli. </p>
<p class="bodytextSW" id="38">37.  Je! Ni wao bora au watu wa Tubbaa' na walio kuwa kabla yao? Tuliwaangamiza.Hakika hao walikuwa wakosefu. </p>
<p class="bodytextSW" id="39">38.  Na hatukuziumba mbingu na ardhi na vilivyomo baina yake kwa mchezo. </p>
<p class="bodytextSW" id="40">39.  Hatukuviumba hivyo ila kwa Haki, lakini wengi wao hawajui. </p>
<p class="bodytextSW" id="41">40.  Hakika siku ya Uamuzi ni wakati ulio wekwa kwa wao wote. </p>
<p class="bodytextSW" id="42">41.  Siku ambayo rafiki hatamfaa rafiki yake kwa chochote, wala hawatanusuriwa. </p>
<p class="bodytextSW" id="43">42.  Isipo kuwa atakaye mrehemu Mwenyezi Mungu. Hakika Yeye ndiye Mwenye nguvu,Mwenye kurehemu. </p>
<p class="bodytextSW" id="44">43.  Hakika Mti wa Zaqqum, </p>
<p class="bodytextSW" id="45">44.  Ni chakula cha mwenye dhambi. </p>
<p class="bodytextSW" id="46">45.  Kama shaba iliyo yayushwa, hutokota matumboni </p>
<p class="bodytextSW" id="47">46.  Kama kutokota kwa maji ya moto. </p>
<p class="bodytextSW" id="48">47.  (Itasemwa:) Mkamateni na mtupeni katikati ya Jahannamu! </p>
<p class="bodytextSW" id="49">48.  Kisha mmwagieni juu ya kichwa chake adhabu ya maji yanayo chemka. </p>
<p class="bodytextSW" id="50">49.  Onja! Ati wewe ndiye mwenye nguvu, mtukufu! </p>
<p class="bodytextSW" id="51">50.  Hakika haya ndiyo mliyo kuwa mkiyatilia shaka. </p>
<p class="bodytextSW" id="52">51.  Hakika wachamngu watakuwa katika mahali pa amani, </p>
<p class="bodytextSW" id="53">52.  Katika mabustani na chemchem, </p>
<p class="bodytextSW" id="54">53.  Watavaa hariri nyepesi na hariri nzito wakikabiliana, </p>
<p class="bodytextSW" id="55">54.  Hivi ndivyo itakavyo kuwa, na tutawaoza mahurilaini. </p>
<p class="bodytextSW" id="56">55.  Humo watataka kila aina ya matunda, na wakae kwa amani. </p>
<p class="bodytextSW" id="57">56.  Humo hawataonja mauti ila mauti yale ya kwanza, na (Mwenyezi Mungu)atawalinda na adhabu ya Jahannamu, </p>
<p class="bodytextSW" id="58">57.  Kuwa ni fadhila zitokazo kwa Mola wako Mlezi. Huko ndiko kufuzu kukubwa. </p>
<p class="bodytextSW" id="59">58.  Basi tumeifanya nyepesi hii Qur'ani kwa ulimi wako, ili wapate kukumbuka. </p>
<p class="bodytextSW" id="60">59.  Ngoja tu, na wao wangoje pia. </p>

</body>
</html>