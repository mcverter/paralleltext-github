
<!DOCTYPE html> 
<html lang=”SW”>
  <head>
    <title> Koran :  Chapter 46 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 50. SURAT QAAF </p>
<p class="bodytextSW" id="2">1.  Qaaf. Naapa kwa Qur'ani tukufu! </p>
<p class="bodytextSW" id="3">2.  Bali wanastaajabu kwamba amewafikia mwonyaji kutoka miongoni mwao, nawakasema makafiri: Hili ni jambo la ajabu! </p>
<p class="bodytextSW" id="4">3.  Ati tukifa na tukawa udongo...? Kurejea huko kuko mbali! </p>
<p class="bodytextSW" id="5">4.  Hakika Sisi tunajua kiasi cha kila kinacho punguzwa na ardhi kutokana nao. Nakwetu kipo Kitabu kinacho hifadhi yote. </p>
<p class="bodytextSW" id="6">5.  Lakini waliikanusha Haki ilipo wajia; kwa hivyo wamo katika mambo ya mkorogo. </p>
<p class="bodytextSW" id="7">6.  Je! Hawaangalii mbingu zilizo juu yao! Vipi tulivyo zijenga, na tukazipamba.Wala hazina nyufa. </p>
<p class="bodytextSW" id="8">7.  Na ardhi tumeitandaza na tukaiwekea milima, na tukaiotesha mimea mizuri yakila namna. </p>
<p class="bodytextSW" id="9">8.  Yawe haya ni kifumbua macho na ukumbusho kwa kila mja mwenye kuelekea. </p>
<p class="bodytextSW" id="10">9.  Na tumeteremsha kutoka mbinguni maji yaliyo barikiwa, na kwa hayo tukaoteshamabustani na nafaka za kuvunwa. </p>
<p class="bodytextSW" id="11">10.  Na mitende mirefu yenye makole yaliyo zaa kwa wingi, </p>
<p class="bodytextSW" id="12">11.  Ili iwe ni riziki kwa waja wangu. Na tukaifufua kwa maji nchi iliyo kuwaimekufa. Kama hivyo ndivyo utakavyo kuwa ufufuaji. </p>
<p class="bodytextSW" id="13">12.  Kabla yao walikadhibisha kaumu ya Nuhu na wakaazi wa Rassi na Thamudi. </p>
<p class="bodytextSW" id="14">13.  Na A'di na Firauni na kaumu ya Lut'i. </p>
<p class="bodytextSW" id="15">14.  Na wakaazi wa Machakani, na watu wa Tubbaa'. Wote hao waliwakanusha Mitume,kwa hivyo onyo likathibitika juu yao. </p>
<p class="bodytextSW" id="16">15.  Kwani tulichoka kwa kuumba mara ya kwanza. Bali wao wamo katika shaka tu juuya umbo jipya. </p>
<p class="bodytextSW" id="17">16.  Na hakika tumemuumba mtu, nasi tunayajua yanayo mpitikia katika nafsi yake.Na Sisi tuko karibu naye kuliko mshipa wa shingoni mwake. </p>
<p class="bodytextSW" id="18">17.  Wanapo pokea wapokeaji wawili, wanao kaa kuliani na kushotoni. </p>
<p class="bodytextSW" id="19">18.  Hatamki neno ila karibu yake yupo mwangalizi tayari. </p>
<p class="bodytextSW" id="20">19.  Na uchungu wa kutoka roho utamjia kwa haki. Hayo ndiyo uliyo kuwaukiyakimbia. </p>
<p class="bodytextSW" id="21">20.  Na litapulizwa baragumu. Hiyo ndiyo Siku ya Miadi. </p>
<p class="bodytextSW" id="22">21.  Na kila nafsi itakuja na pamoja nayo mchungaji na shahidi. </p>
<p class="bodytextSW" id="23">22.  (Aambiwe): Kwa hakika ulikuwa umeghafilika na haya; basi leo tumekuondoleapazia lako, na kwa hivyo kuona kwako leo ni kukali. </p>
<p class="bodytextSW" id="24">23.  Na mwenzake atasema: Huyu niliye naye mimi kesha tayarishwa. </p>
<p class="bodytextSW" id="25">24.  Mtupeni katika Jahannamu kila kafiri mwenye inda, </p>
<p class="bodytextSW" id="26">25.  Akatazaye kheri, arukaye mipaka, mwenye kutia shaka, </p>
<p class="bodytextSW" id="27">26.  Aliye weka mungu mwengine pamoja na Mwenyezi Mungu. Basi mtupeni katikaadhabu kali. </p>
<p class="bodytextSW" id="28">27.  Mwenzake aseme: Ee Mola wetu Mlezi! Sikumpoteza mimi, bali yeye mwenyewealikuwa katika upotovu wa mbali. </p>
<p class="bodytextSW" id="29">28.  (Mwenyezi Mungu) aseme: Msigombane mbele yangu. Nilikuleteeni mbele onyolangu. </p>
<p class="bodytextSW" id="30">29.  Mbele yangu haibadilishwi kauli, wala Mimi siwadhulumu waja wangu. </p>
<p class="bodytextSW" id="31">30.  Siku tutapo iambia Jahannamu: Je! Umejaa? Nayo itasema: Je! Kuna ziada? </p>
<p class="bodytextSW" id="32">31.  Na Pepo italetwa karibu kwa ajili ya wachamngu, haitakuwa mbali. </p>
<p class="bodytextSW" id="33">32.  Haya ndiyo mnayo ahidiwa kwa kila mwenye kurejea kwa Mwenyezi Mungu naakajilinda. </p>
<p class="bodytextSW" id="34">33.  Mwenye kumwogopa Mwingi wa Rehema hali kuwa hamwoni, na akaja kwa moyo ulioelekea-</p>
<p class="bodytextSW" id="35">34.  (Ataambiwa) ingieni kwa salama. Hiyo ndiyo siku ya daima dawamu. </p>
<p class="bodytextSW" id="36">35.  Humo watapata wakitakacho, na kwetu yako ya ziada. </p>
<p class="bodytextSW" id="37">36.  Na kaumu ngapi tuliziangamiza kabla yao walio kuwa na nguvu zaidi kulikohawa! Nao walitanga tanga katika nchi nyingi. Je! Walipata pa kukimbilia? </p>
<p class="bodytextSW" id="38">37.  Hakika katika hayo upo ukumbusho kwa mwenye moyo au akatega sikio naye yupoanashuhudia. </p>
<p class="bodytextSW" id="39">38.  Na bila ya shaka Sisi tumeziumba mbingu na ardhi na vilio baina yao mnamosiku sita; na wala hayakutugusa machofu. </p>
<p class="bodytextSW" id="40">39.  Basi vumilia kwa hayo wasemayo, na mtakase kwa kumsifu Mola wako Mlezi kablaya kuchomoza jua na kabla ya kuchwa. </p>
<p class="bodytextSW" id="41">40.  Na katika usiku pia mtakase, na baada ya kusujudu. </p>
<p class="bodytextSW" id="42">41.  Na sikiliza siku atapo nadi mwenye kunadi kutoka pahala karibu. </p>
<p class="bodytextSW" id="43">42.  Siku watakapo sikia ukelele wa haki. Hiyo ndiyo siku ya kufufuka. </p>
<p class="bodytextSW" id="44">43.  Hakika Sisi tunahuisha na tunafisha, na kwetu Sisi ndio marejeo. </p>
<p class="bodytextSW" id="45">44.  Siku itapo wapasukia ardhi mbio mbio! Mkusanyo huo kwetu ni mwepesi. </p>
<p class="bodytextSW" id="46">45.  Sisi tunajua kabisa wayasemayo. Wala wewe si mwenye kuwatawalia kwa ujabari.Basi mkumbushe kwa Qur'ani anaye liogopa onyo. </p>

</body>
</html>