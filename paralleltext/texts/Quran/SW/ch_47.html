
<!DOCTYPE html> 
<html lang=”SW”>
  <head>
    <title> Koran :  Chapter 47 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 51. SURAT ADH-DHAARIYAAT </p>
<p class="bodytextSW" id="2">1.  Naapa kwa pepo zinazo tawanya, </p>
<p class="bodytextSW" id="3">2.  Na zinazo beba mizigo, </p>
<p class="bodytextSW" id="4">3.  Na zinazo kwenda kwa wepesi. </p>
<p class="bodytextSW" id="5">4.  Na zinazo gawanya kwa amri, </p>
<p class="bodytextSW" id="6">5.  Hakika mnayo ahidiwa bila ya shaka ni kweli, </p>
<p class="bodytextSW" id="7">6.  Na kwa hakika malipo bila ya shaka yatatokea. </p>
<p class="bodytextSW" id="8">7.  Naapa kwa mbingu zenye njia, </p>
<p class="bodytextSW" id="9">8.  Hakika nyinyi bila ya shaka mmo katika kauli inayo khitalifiana. </p>
<p class="bodytextSW" id="10">9.  Anageuzwa kutokana na haki mwenye kugeuzwa. </p>
<p class="bodytextSW" id="11">10.  Wazushi wameangamizwa. </p>
<p class="bodytextSW" id="12">11.  Ambao wameghafilika katika ujinga. </p>
<p class="bodytextSW" id="13">12.  Wanauliza: Ni lini hiyo siku ya malipo? </p>
<p class="bodytextSW" id="14">13.  Hiyo ni siku watakayo adhibiwa Motoni. </p>
<p class="bodytextSW" id="15">14.  Onjeni adhabu yenu! Haya ndiyo mliyo kuwa mkiyahimiza. </p>
<p class="bodytextSW" id="16">15.  Hakika wachamngu watakuwa katika Mabustani na chemchem. </p>
<p class="bodytextSW" id="17">16.  Wanapokea aliyo wapa Mola wao Mlezi. Kwa hakika hao walikuwa kabla ya hayawakifanya mema. </p>
<p class="bodytextSW" id="18">17.  Walikuwa wakilala kidogo tu usiku. </p>
<p class="bodytextSW" id="19">18.  Na kabla ya alfajiri wakiomba maghfira. </p>
<p class="bodytextSW" id="20">19.  Na katika mali yao ipo haki ya mwenye kuomba na asiye omba. </p>
<p class="bodytextSW" id="21">20.  Na katika ardhi zipo Ishara kwa wenye yakini. </p>
<p class="bodytextSW" id="22">21.  Na pia katika nafsi zenu - Je! Hamwoni? </p>
<p class="bodytextSW" id="23">22.  Na katika mbingu ziko riziki zenu na mliyo ahidiwa. </p>
<p class="bodytextSW" id="24">23.  Basi naapa kwa Mola Mlezi wa mbingu na ardhi, hakika haya ni kweli kamailivyo kweli kuwa nyinyi mnasema. </p>
<p class="bodytextSW" id="25">24.  Je! Imekufikia hadithi ya wageni wa Ibrahim wanao hishimiwa? </p>
<p class="bodytextSW" id="26">25.  Walipo ingia kwake wakasema: Salama! Na yeye akasema: Salama! Nyinyi ni watunisio kujueni. </p>
<p class="bodytextSW" id="27">26.  Akenda kwa ahali yake na akaja na ndama aliye nona. </p>
<p class="bodytextSW" id="28">27.  Akawakaribisha, akasema: Mbona hamli? </p>
<p class="bodytextSW" id="29">28.  Akahisi kuwaogopa katika nafsi yake. Wakasema: Usiwe na khofu, naowakambashiria kupata kijana mwenye ilimu. </p>
<p class="bodytextSW" id="30">29.  Ndipo mkewe akawaelekea, na huku anasema na akijipiga usoni kwa mastaajabu,na kusema: Mimi ni kikongwe na tasa! </p>
<p class="bodytextSW" id="31">30.  Wakasema: Ndivyo vivyo hivyo alivyo sema Mola wako Mlezi. Hakika Yeye niMwenye hikima na Mwenye kujua. </p>
<p class="bodytextSW" id="32">31.  AKASEMA: Basi ujumbe wenu ni nini, enyi mlio tumwa? </p>
<p class="bodytextSW" id="33">32.  Wakasema: Hakika sisi tumetumwa kwa watu wakosefu, </p>
<p class="bodytextSW" id="34">33.  Tuwatupie mawe ya udongo, </p>
<p class="bodytextSW" id="35">34.  Yaliyo tiwa alama kutoka kwa Mola wako Mlezi kwa ajili ya wanao pindukiamipaka. </p>
<p class="bodytextSW" id="36">35.  Kwa hivyo tutawatoa katika hao wale walio amini. </p>
<p class="bodytextSW" id="37">36.  Lakini hatukupata humo ila nyumba moja tu yenye Waislamu! </p>
<p class="bodytextSW" id="38">37.  Na tukaacha humo Ishara kwa ajili ya wanao iogopa adhabu chungu. </p>
<p class="bodytextSW" id="39">38.  Na katika khabari za Musa, tulipo mtuma kwa Firauni na hoja wazi. </p>
<p class="bodytextSW" id="40">39.  Lakini alipuuza kwa sababu ya nguvu zake na akasema: Huyu ni mchawi aumwendawazimu! </p>
<p class="bodytextSW" id="41">40.  Basi tukamkamata yeye na majeshi yake na tukawatupa baharini, na yeye ndiyewa kulaumiwa. </p>
<p class="bodytextSW" id="42">41.  Na katika khabari za A'di tulipo wapelekea upepo wa kukata uzazi. </p>
<p class="bodytextSW" id="43">42.  Haukuacha chochote ulicho kifikia ila ulikifanya kama kilio nyambuka. </p>
<p class="bodytextSW" id="44">43.  Na katika khabari za Thamudi walipo ambiwa: Jifurahisheni kwa muda mdogo tu. </p>
<p class="bodytextSW" id="45">44.  Wakaasi amri ya Mola wao Mlezi. Basi uliwanyakua moto wa radi nao wanaona. </p>
<p class="bodytextSW" id="46">45.  Basi hawakuweza kusimama wala hawakuwa wenye kujitetea. </p>
<p class="bodytextSW" id="47">46.  Na kaumu ya Nuhu hapo mbele. Hakika hao walikuwa watu wapotovu. </p>
<p class="bodytextSW" id="48">47.  Na mbingu tumezifanya kwa nguvu na uwezo na hakika Sisi bila ya shaka ndiotwenye uwezo wa kuzitanua. </p>
<p class="bodytextSW" id="49">48.  Na ardhi tumeitandaza; basi watandazaji wazuri namna gani Sisi! </p>
<p class="bodytextSW" id="50">49.  Na katika kila kitu tumeumba kwa jozi ili mzingatie. </p>
<p class="bodytextSW" id="51">50.  Basi kimbilieni kwa Mwenyezi Mungu, hakika mimi ni mwonyaji kwenu wakubainisha nitokae kwake. </p>
<p class="bodytextSW" id="52">51.  Wala msifanye kuwa kuna mungu mwengine pamoja na Mwenyezi Mungu. Hakika mimini mwonyaji kwenu wa kubainisha nitokae kwake. </p>
<p class="bodytextSW" id="53">52.  Basi ndio hivyo hivyo, hakuwajia kabla yao Mtume ila walisema: Huyu nimchawi au mwendawazimu. </p>
<p class="bodytextSW" id="54">53.  Je! Wameambizana kwa haya? Bali hawa ni watu waasi. </p>
<p class="bodytextSW" id="55">54.  Basi waachilie mbali, nawe hulaumiwi. </p>
<p class="bodytextSW" id="56">55.  Na kumbusha, kwani ukumbusho huwafaa Waumini. </p>
<p class="bodytextSW" id="57">56.  Nami sikuwaumba majini na watu ila waniabudu Mimi. </p>
<p class="bodytextSW" id="58">57.  Na sitaki kwao riziki, wala sitaki wanilishe. </p>
<p class="bodytextSW" id="59">58.  Hakika Mwenyezi Mungu ndiye Mwenye kuruzuku, Mwenye nguvu, Madhubuti. </p>
<p class="bodytextSW" id="60">59.  Hakika walio dhulumu wana fungu lao la adhabu kama fungu la wenzao. Basiwasinihimize. </p>
<p class="bodytextSW" id="61">60.  Ole wao walio ikanusha siku yao waliyo ahidiwa. </p>

</body>
</html>