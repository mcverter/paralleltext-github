
<!DOCTYPE html> 
<html lang=”SW”>
  <head>
    <title> Koran :  Chapter 84 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 88. SURAT AL-GHAASHIYAH </p>
<p class="bodytextSW" id="2">1.  Je! Imekufikia khabari ya msiba wa kufudikiza? </p>
<p class="bodytextSW" id="3">2.  Siku hiyo nyuso zitainama, </p>
<p class="bodytextSW" id="4">3.  Zikifanya kazi, nazo taabani. </p>
<p class="bodytextSW" id="5">4.  Ziingie katika Moto unao waka -</p>
<p class="bodytextSW" id="6">5.  Zikinyweshwa kutoka chemchem inayo chemka. </p>
<p class="bodytextSW" id="7">6.  Hawatakuwa na chakula isipo kuwa kichungu chenye miba. </p>
<p class="bodytextSW" id="8">7.  Hakinenepeshi wala hakiondoi njaa. </p>
<p class="bodytextSW" id="9">8.  Siku hiyo nyuso nyengine zitakuwa kunjufu. </p>
<p class="bodytextSW" id="10">9.  Zitakuwa radhi kwa juhudi yao, </p>
<p class="bodytextSW" id="11">10.  Katika Bustani ya juu. </p>
<p class="bodytextSW" id="12">11.  Hawatasikia humo upuuzi. </p>
<p class="bodytextSW" id="13">12.  Humo imo chemchem inayo miminika. </p>
<p class="bodytextSW" id="14">13.  Humo vimo viti vilivyo nyanyuliwa, </p>
<p class="bodytextSW" id="15">14.  Na bilauri zilizo pangwa, </p>
<p class="bodytextSW" id="16">15.  Na matakia safu safu, </p>
<p class="bodytextSW" id="17">16.  Na mazulia yaliyo tandikwa. </p>
<p class="bodytextSW" id="18">17.  Je! Hawamtazami ngamia jinsi alivyo umbwa? </p>
<p class="bodytextSW" id="19">18.  Na mbingu jinsi ilivyo inuliwa? </p>
<p class="bodytextSW" id="20">19.  Na milima jinsi ilivyo thibitishwa? </p>
<p class="bodytextSW" id="21">20.  Na ardhi jinsi ilivyo tandazwa? </p>
<p class="bodytextSW" id="22">21.  Basi kumbusha! Hakika wewe ni Mkumbushaji. </p>
<p class="bodytextSW" id="23">22.  Wewe si mwenye kuwatawalia. </p>
<p class="bodytextSW" id="24">23.  Lakini anaye rudi nyuma na kukataa, </p>
<p class="bodytextSW" id="25">24.  Basi Mwenyezi Mungu atamuadhibu kwa adhabu iliyo kubwa kabisa! </p>
<p class="bodytextSW" id="26">25.  Hakika ni kwetu Sisi ndio marejeo yao. </p>
<p class="bodytextSW" id="27">26.  Kisha hakika ni juu yetu Sisi hisabu yao! </p>

</body>
</html>