
<!DOCTYPE html> 
<html lang=”SW”>
  <head>
    <title> Koran :  Chapter 77 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 81. SURAT ATTAKWIR </p>
<p class="bodytextSW" id="2">1.  Jua litakapo kunjwa, </p>
<p class="bodytextSW" id="3">2.  Na nyota zikazimwa, </p>
<p class="bodytextSW" id="4">3.  Na milima ikaondolewa, </p>
<p class="bodytextSW" id="5">4.  Na ngamia wenye mimba pevu watakapo achwa wasishughulikiwe, </p>
<p class="bodytextSW" id="6">5.  Na wanyama wa mwituni wakakusanywa, </p>
<p class="bodytextSW" id="7">6.  Na bahari zikawaka moto, </p>
<p class="bodytextSW" id="8">7.  Na nafsi zikaunganishwa, </p>
<p class="bodytextSW" id="9">8.  Na msichana aliye zikwa hai atapo ulizwa, </p>
<p class="bodytextSW" id="10">9.  Kwa kosa gani aliuliwa? </p>
<p class="bodytextSW" id="11">10.  Na madaftari yatakapo enezwa, </p>
<p class="bodytextSW" id="12">11.  Na mbingu itapo tanduliwa, </p>
<p class="bodytextSW" id="13">12.  Na Jahannamu itapo chochewa, </p>
<p class="bodytextSW" id="14">13.  Na Pepo ikasogezwa, </p>
<p class="bodytextSW" id="15">14.  Kila nafsi itajua ilicho kihudhurisha. </p>
<p class="bodytextSW" id="16">15.  Naapa kwa nyota zinapo rejea nyuma, </p>
<p class="bodytextSW" id="17">16.  Zinazo kwenda, kisha zikajificha, </p>
<p class="bodytextSW" id="18">17.  Na kwa usiku unapo pungua, </p>
<p class="bodytextSW" id="19">18.  Na kwa asubuhi inapo pambazuka, </p>
<p class="bodytextSW" id="20">19.  Kwamba hakika bila ya shaka hii ni kauli ya Mjumbe mtukufu, </p>
<p class="bodytextSW" id="21">20.  Mwenye nguvu na mwenye cheo kwa huyo Mwenye Kiti cha Enzi, </p>
<p class="bodytextSW" id="22">21.  Anaye t'iiwa, tena muaminifu. </p>
<p class="bodytextSW" id="23">22.  Na wala huyu mwenzenu hana wazimu. </p>
<p class="bodytextSW" id="24">23.  Na hakika yeye alimwona kwenye upeo wa macho ulio safi. </p>
<p class="bodytextSW" id="25">24.  Wala yeye si bakhili kwa mambo ya ghaibu. </p>
<p class="bodytextSW" id="26">25.  Wala hii si kauli ya Shetani maluuni. </p>
<p class="bodytextSW" id="27">26.  Basi mnakwenda wapi? </p>
<p class="bodytextSW" id="28">27.  Haikuwa hii ila ni ukumbusho kwa walimwengu wote. </p>
<p class="bodytextSW" id="29">28.  Kwa yule miongoni mwenu anaye taka kwenda sawa. </p>
<p class="bodytextSW" id="30">29.  Wala nyinyi hamtataka isipo kuwa atake Mwenyezi Mungu Mola Mlezi wawalimwengu wote. </p>

</body>
</html>