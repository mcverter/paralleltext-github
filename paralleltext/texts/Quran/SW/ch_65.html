
<!DOCTYPE html> 
<html lang=”SW”>
  <head>
    <title> Koran :  Chapter 65 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 69. SURAT AL-H'AAQQAH </p>
<p class="bodytextSW" id="2">1.  Tukio la haki. </p>
<p class="bodytextSW" id="3">2.  Nini hilo Tukio la haki? </p>
<p class="bodytextSW" id="4">3.  Na nini kitakujuulisha nini hilo Tukio la haki? </p>
<p class="bodytextSW" id="5">4.  Thamudi na A'di waliukadhibisha Msiba unao situsha. </p>
<p class="bodytextSW" id="6">5.  Basi Thamudi waliangamizwa kwa balaa kubwa mno. </p>
<p class="bodytextSW" id="7">6.  Na ama A'di waliangamizwa kwa upepo mkali usio zuilika. </p>
<p class="bodytextSW" id="8">7.  Alio wapelekea masiku saba, na siku nane, mfululizo bila ya kusita. Utaonawatu wamepinduka kama kwamba ni magongo ya mitende yalio wazi ndani. </p>
<p class="bodytextSW" id="9">8.  Basi je! Unamwona mmoja wao aliye baki? </p>
<p class="bodytextSW" id="10">9.  Na Firauni na walio mtangulia, na miji iliyo pinduliwa chini juu, waliletakhatia. </p>
<p class="bodytextSW" id="11">10.  Wakamuasi Mtume wa Mola wao Mlezi, ndipo Yeye Mola akawakamata kwa mkamatoulio zidi nguvu. </p>
<p class="bodytextSW" id="12">11.  Maji yalipo furika Sisi tulikupandisheni katika safina, </p>
<p class="bodytextSW" id="13">12.  Ili tuyafanye hayo kuwa ni waadhi kwenu na kila sikio linalo sikialiyahifadhi. </p>
<p class="bodytextSW" id="14">13.  Na litapo pulizwa barugumu mpulizo mmoja tu, </p>
<p class="bodytextSW" id="15">14.  Na ardhi na milima ikaondolewa, na ikavunjwa kwa mvunjo mmoja, </p>
<p class="bodytextSW" id="16">15.  Siku hiyo ndio Tukio litatukia. </p>
<p class="bodytextSW" id="17">16.  Na mbingu zitapasuka, kwani siku hiyo zitakuwa dhaifu kabisa. </p>
<p class="bodytextSW" id="18">17.  Na Malaika watakuwa pembezoni mwa mbingu; na wanane juu ya hawa watakuwawamebeba Kiti cha Enzi cha Mola wako Mlezi. </p>
<p class="bodytextSW" id="19">18.  Siku hiyo mtahudhurishwa - haitafichika siri yoyote yenu. </p>
<p class="bodytextSW" id="20">19.  Basi ama atakaye pewa kitabu chake kwa mkono wake wa kulia, atasema: Hayasomeni kitabu changu! </p>
<p class="bodytextSW" id="21">20.  Hakika nalijua ya kuwa nitapokea hisabu yangu. </p>
<p class="bodytextSW" id="22">21.  Basi yeye atakuwa katika maisha ya kupendeza, </p>
<p class="bodytextSW" id="23">22.  Katika Bustani ya juu, </p>
<p class="bodytextSW" id="24">23.  Matunda yake yakaribu. </p>
<p class="bodytextSW" id="25">24.  Waambiwe: Kuleni na mnywe kwa furaha kwa sababu ya mlivyo tanguliza katikasiku zilizo pita. </p>
<p class="bodytextSW" id="26">25.  Na ama atakaye pewa kitabu chake katika mkono wake wa kushoto, basi yeyeatasema: Laiti nisingeli pewa kitabu changu! </p>
<p class="bodytextSW" id="27">26.  Wala nisingeli jua nini hisabu yangu. </p>
<p class="bodytextSW" id="28">27.  Laiti mauti ndiyo yangeli kuwa ya kunimaliza kabisa. </p>
<p class="bodytextSW" id="29">28.  Mali yangu hayakunifaa kitu. </p>
<p class="bodytextSW" id="30">29.  Madaraka yangu yamenipotea. </p>
<p class="bodytextSW" id="31">30.  (Pasemwe): Mshikeni! Mtieni pingu! </p>
<p class="bodytextSW" id="32">31.  Kisha mtupeni Motoni! </p>
<p class="bodytextSW" id="33">32.  Tena mtatizeni katika mnyororo wenye urefu wa dhiraa sabiini! </p>
<p class="bodytextSW" id="34">33.  Kwani huyo hakika alikuwa hamuamini Mwenyezi Mungu Mtukufu, </p>
<p class="bodytextSW" id="35">34.  Wala hahimizi kulisha masikini. </p>
<p class="bodytextSW" id="36">35.  Basi leo hapa hana jamaa wa kumwonea uchungu, </p>
<p class="bodytextSW" id="37">36.  Wala hana chakula ila usaha wa watu wa Motoni. </p>
<p class="bodytextSW" id="38">37.  Chakula hicho hawakili ila wakosefu. </p>
<p class="bodytextSW" id="39">38.  Basi naapa kwa mnavyo viona, </p>
<p class="bodytextSW" id="40">39.  Na msivyo viona, </p>
<p class="bodytextSW" id="41">40.  Kwa hakika hii ni kauli iliyo letwa na Mjumbe mwenye hishima. </p>
<p class="bodytextSW" id="42">41.  Wala si kauli ya mtunga mashairi. Ni machache sana mnayo yaamini. </p>
<p class="bodytextSW" id="43">42.  Wala si kauli ya kuhani. Ni machache mnayo yakumbuka. </p>
<p class="bodytextSW" id="44">43.  Ni uteremsho utokao kwa Mola Mlezi wa walimwengu wote. </p>
<p class="bodytextSW" id="45">44.  Na lau kama angeli tuzulia baadhi ya maneno tu, </p>
<p class="bodytextSW" id="46">45.  Bila ya shaka tungeli mshika kwa mkono wa kulia, </p>
<p class="bodytextSW" id="47">46.  Kisha kwa hakika tungeli mkata mshipa mkubwa wa moyo! </p>
<p class="bodytextSW" id="48">47.  Na hapana yeyote katika nyinyi ambaye angeli weza kutuzuia. </p>
<p class="bodytextSW" id="49">48.  Kwa hakika hii ni mawaidha kwa wachamngu. </p>
<p class="bodytextSW" id="50">49.  Na hakika Sisi bila ya shaka tunajua kwamba miongoni mwenu wapo wanaokadhibisha. </p>
<p class="bodytextSW" id="51">50.  Na hakika bila ya shaka itakuwa ni majuto kwa wanao kataa. </p>
<p class="bodytextSW" id="52">51.  Na hakika hii bila ya shaka ni haki ya yakini. </p>
<p class="bodytextSW" id="53">52.  Basi litakase jina la Mola wako Mlezi Mtukufu. </p>

</body>
</html>