
<!DOCTYPE html> 
<html lang=”SW”>
  <head>
    <title> Koran :  Chapter 42 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 46. SURAT AL AH'QAAF </p>
<p class="bodytextSW" id="2">1.  H'A MIM </p>
<p class="bodytextSW" id="3">2.  Uteremsho wa Kitabu umetoka kwa Mwenyezi Mungu, Mwenye nguvu, Mwenye hikima. </p>
<p class="bodytextSW" id="4">3.  Hatukuziumba mbingu na ardhi wala yaliyomo baina yake ila kwa haki na kwamuda maalumu. Na walio kufuru wanayapuuza yale wanayo onywa. </p>
<p class="bodytextSW" id="5">4.  Je! Mwawaona wale mnao waomba badala ya Mwenyezi Mungu? Nionyesheni wameumbanini katika ardhi; au hao wanayo shirika katika mbingu? Nileteeni Kitabu kilichokuwa kabla ya hiki, au alama yoyote ya ilimu, ikiwa mnasema kweli. </p>
<p class="bodytextSW" id="6">5.  Na nani mpotofu mkubwa kuliko hao wanao waomba, badala ya Mwenyezi Mungu,ambao hawatawaitikia mpaka Siku ya Kiyama, na wala hawatambui maombi yao. </p>
<p class="bodytextSW" id="7">6.  Na ambao watu watakapo kusanywa watakuwa maadui zao, na wataikataa ibada yao. </p>
<p class="bodytextSW" id="8">7.  Na wanapo somewa Aya zetu zilizo wazi, walio kufuru husema juu ya haki inapowajia: Huu ni uchawi dhaahiri. </p>
<p class="bodytextSW" id="9">8.  Au wanasema: Ameizua mwenyewe! Sema: Ikiwa nimeizua mimi, basi nyinyi hamwezikunifaa chochote mbele ya Mwenyezi Mungu. Yeye anajua zaidi hayo mnayo ropokwa;anatosha kuwa shahidi baina yangu na nyinyi. Na Yeye ndiye Mwenye kusamehe,Mwenye kurehemu. </p>
<p class="bodytextSW" id="10">9.  Sema: Mimi si kiroja miongoni mwa Mitume. Wala sijui nitakavyo fanywa walanyinyi. Mimi nafuata niliyo funuliwa tu kwa Wahyi, wala mimi si chochote ila nimwonyaji mwenye kudhihirisha wazi. </p>
<p class="bodytextSW" id="11">10.  Sema: Mwaonaje yakiwa haya ni kweli yametoka kwa Mwenyezi Mungu, nanyimmeyakataa, na akashuhudia shahidi miongoni mwa Wana wa Israili juu ya mfano wahaya, na akaamini, na nyinyi mnafanya kiburi? Hakika Mwenyezi Mungu hawaongoiwatu wenye kudhulumu. </p>
<p class="bodytextSW" id="12">11.  Na walio kufuru waliwaambia walio amini: Lau kuwa hii ni kheri, wasingelitutangulia. Na walipo kosa kuongoka wakasema: Huu ni uzushi wa zamani. </p>
<p class="bodytextSW" id="13">12.  Na kabla yake kilikuwapo Kitabu cha Musa, kuwa chenye uwongozi na rehema. Nahichi ni Kitabu cha kusadikisha na kilicho kuja kwa lugha ya Kiarabu, ilikiwaonye walio dhulumu, na kiwe ni bishara kwa watendao mema. </p>
<p class="bodytextSW" id="14">13.  Hakika walio sema: Mola wetu Mlezi ni Mwenyezi Mungu; kisha wakatengenea,hawatakuwa na khofu, wala hawatahuzunika. </p>
<p class="bodytextSW" id="15">14.  Hao ndio watu wa Peponi, watadumu humo, kuwa ni malipo kwa waliyo kuwawakiyatenda. </p>
<p class="bodytextSW" id="16">15.  Na tumemuusia mwanaadamu awatendee wema wazazi wake wawili. Mama yakeamechukua mimba yake kwa taabu, na akamzaa kwa taabu. Na kuchukua mimba kwakehata kumwachisha ziwa ni miezi thalathini. Hata anapo fika utu uzima wake, naakafikilia miaka arubaini, husema: Mola wangu Mlezi! Niwezeshe nishukuru neemazako ulizo nineemesha mimi na wazazi wangu, na nitende mema unayo yapenda. Naunitengenezee dhuriya zangu. Hakika mimi nimetubu kwako, na mimi ni miongoni mwaWaislamu. </p>
<p class="bodytextSW" id="17">16.  Hao ndio tunao wapokelea bora ya vitendo vyao walivyo vitenda, natunayasamehe makosa yao. Watakuwa miongoni mwa watu wa Peponi. Miadi ya kwelihiyo walio ahidiwa. </p>
<p class="bodytextSW" id="18">17.  Na ambaye amewafyonya wazazi wake na akawaambia: Ati ndio mnanitisha kuwanitafufuliwa, na hali vizazi vingi vimekwisha pita kabla yangu! Na hao wazazihumwomba msaada Mwenyezi Mungu (na humwambia mtoto wao): Ole wako! Amini! Hakikaahadi ya Mwenyezi Mungu ni kweli. Na yeye husema: Hayakuwa haya ila ni visa vyawatu wa kale. </p>
<p class="bodytextSW" id="19">18.  Hao ndio ambao imehakikikishwa hukumu juu yao kama mataifa yaliyo kwishapita kabla yao miongoni mwa majini na watu. Hakika hao wamekuwa wenye kukhasiri. </p>
<p class="bodytextSW" id="20">19.  Na wote watakuwa na daraja zao mbali mbali kwa waliyo yatenda, na iliawalipe kwa vitendo vyao, na wala hawatadhulumiwa. </p>
<p class="bodytextSW" id="21">20.  Na siku watakapo letwa walio kufuru kwenye Moto wataambiwa: Nyinyi mlitwaavitu vyenu vizuri katika uhai wa duniani, na mkastareheshwa navyo. Basi leo ndiomnalipwa adhabu ya fedheha kwa mlivyo kuwa mkitakabari katika ardhi bila yahaki, na kwa sababu mlikuwa mkifanya upotovu. </p>
<p class="bodytextSW" id="22">21.  Na mtaje ndugu wa kina A'di, alipo waonya watu wake kwenye vilima vyamchanga. Na kwa yakini waonyaji wengi walitokea kabla yake na baada yakekuwaambia: Msimuabudu isipo kuwa Mwenyezi Mungu. Hakika mimi nakukhofieniisikupateni adhabu ya siku iliyo kuu. </p>
<p class="bodytextSW" id="23">22.  Wakasema: Je! Umetujia ili ututenge mbali na miungu yetu? Basi tuletee hayounayo tuahidi ikiwa wewe ni miongoni mwa wasemao kweli. </p>
<p class="bodytextSW" id="24">23.  Akasema: Hakika ujuzi uko kwa Mwenyezi Mungu. Mimi nakufikishieni niliyotumwa. Lakini nakuoneni kuwa nyinyi mnafanya ujinga. </p>
<p class="bodytextSW" id="25">24.  Basi walipo liona wingu likielekea kwenye mabonde yao, walisema: Wingu hilila kutunyeshea mvua! Kumbe sivyo, haya ni hayo mliyo yahimiza, upepo ambao ndaniyake imo adhabu chungu! </p>
<p class="bodytextSW" id="26">25.  Unaangamiza kila kitu kwa amri ya Mola wake Mlezi. Wakawa hawaonekani ilanyumba zao tu. Hivyo ndivyo tuwalipavyo wakosefu! </p>
<p class="bodytextSW" id="27">26.  Na bila ya shaka tuliwaweka vizuri sio kama tulivyo kuwekeni nyinyi; natuliwapa masikio, na macho, na nyoyo. Na hayakuwafaa kitu masikio yao, walamacho yao, wala nyoyo zao kwa lolote. Kwani hao walikuwa wakizikataa Ishara zaMwenyezi Mungu, na yale waliyo kuwa wakiyafanyia maskhara ndiyo yakawazunguka. </p>
<p class="bodytextSW" id="28">27.  Na hakika tuliiangamiza miji ilio jirani zenu, na tulizitumia Ishara iliwapate kurejea. </p>
<p class="bodytextSW" id="29">28.  Basi mbona wale walio washika badala ya Mwenyezi Mungu, kuwa ati hao ndiowawakurubishe, hawakuwanusuru? Bali waliwapotea! Na huo ndio uwongo walio kuwawakiuzua. </p>
<p class="bodytextSW" id="30">29.  Na wakati tulipo waleta kundi la majini kuja kwako kusikiliza Qur'ani. Basiwalipo ihudhuria walisema: Sikilizeni! Na ilipo kwisha somwa, walirudi kwa kaumuyao kwenda kuwaonya. </p>
<p class="bodytextSW" id="31">30.  Wakasema: Enyi kaumu yetu! Sisi tumesikia Kitabu kilicho teremshwa baada yaMusa, kinacho sadikisha yaliyo kuwa kabla yake, na kinacho ongoza kwenye Haki nakwenye Njia Iliyo Nyooka. </p>
<p class="bodytextSW" id="32">31.  Enyi kaumu yetu! Muitikieni Mwenye kuitia kwa Mwenyezi Mungu, na muaminini,Mwenyezi Mungu atakusameheni, na atakukingeni na adhabu chungu. </p>
<p class="bodytextSW" id="33">32.  Na wasio mwitikia Mwitaji wa Mwenyezi Mungu basi hao hawatashinda katikaardhi, wala hawatakuwa na walinzi mbele yake. Hao wamo katika upotovu uliodhaahiri. </p>
<p class="bodytextSW" id="34">33.  Je! Hawaoni ya kwamba Mwenyezi Mungu, aliye ziumba mbingu na ardhi, nahakuchoka kwa kuziumba, kuwa ni Muweza wa kuwafufua wafu? Kwani? Hakika Yeye niMuweza wa kila kitu. </p>
<p class="bodytextSW" id="35">34.  Na siku watakapo letwa makafiri Motoni wakaambiwa: Je! Haya si kweli?Watasema: Kwani? Tunaapa kwa Mola wetu Mlezi, ni kweli! Atasema: Basi onjeniadhabu kwa sababu ya kule kukataa kwenu. </p>
<p class="bodytextSW" id="36">35.  Basi subiri, kama walivyo subiri Mitume wenye stahmala kubwa, walausiwafanyie haraka. Siku watakayo yaona waliyo ahidiwa itakuwa kama kwambahawakukaa ulimwenguni ila saa moja ya mchana. Huu ndio ufikisho! Kwanihuangamizwa wengine isipo kuwa walio waovu tu? </p>

</body>
</html>