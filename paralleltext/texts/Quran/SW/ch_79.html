
<!DOCTYPE html> 
<html lang=”SW”>
  <head>
    <title> Koran :  Chapter 79 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 83. SURAT AL-MUT'AFFIFIIN </p>
<p class="bodytextSW" id="2">1.  Ole wao hao wapunjao! </p>
<p class="bodytextSW" id="3">2.  Ambao wanapo jipimia kwa watu hudai watimiziwe. </p>
<p class="bodytextSW" id="4">3.  Na wao wanapo wapimia watu kwa kipimo au mizani hupunguza. </p>
<p class="bodytextSW" id="5">4.  Kwani hawadhani hao kwamba watafufuliwa </p>
<p class="bodytextSW" id="6">5.  Katika Siku iliyo kuu, </p>
<p class="bodytextSW" id="7">6.  Siku watapo msimamia watu Mola Mlezi wa walimwengu wote? </p>
<p class="bodytextSW" id="8">7.  Hasha! Hakika maandiko ya wakosefu bila ya shaka yamo katika Sijjin. </p>
<p class="bodytextSW" id="9">8.  Unajua nini Sijjin? </p>
<p class="bodytextSW" id="10">9.  Kitabu kilicho andikwa. </p>
<p class="bodytextSW" id="11">10.  Ole wao siku hiyo kwa wanao kadhibisha! </p>
<p class="bodytextSW" id="12">11.  Ambao wanaikadhibisha Siku ya Malipo. </p>
<p class="bodytextSW" id="13">12.  Wala haikadhibishi ila kila mwenye kuruka mipaka, mwenye dhambi. </p>
<p class="bodytextSW" id="14">13.  Anapo somewa Aya zetu husema: Ni visa vya watu wa kale! </p>
<p class="bodytextSW" id="15">14.  Hasha! Bali yametia kutu juu ya nyoyo zao hao walio kuwa wakiyachuma. </p>
<p class="bodytextSW" id="16">15.  Hasha! Hakika hao siku hiyo bila ya shaka watazuiliwa na neema za Mola waoMlezi. </p>
<p class="bodytextSW" id="17">16.  Kisha wataingia Motoni! </p>
<p class="bodytextSW" id="18">17.  Kisha waambiwe: Haya ndiyo mliyo kuwa mkiyakadhabisha. </p>
<p class="bodytextSW" id="19">18.  Hasha! Hakika maandiko ya watu wema bila ya shaka yamo katika I'liyyin. </p>
<p class="bodytextSW" id="20">19.  Na nini kitakacho kujuvya nini I'liyyin? </p>
<p class="bodytextSW" id="21">20.  Kitabu kilicho andikwa. </p>
<p class="bodytextSW" id="22">21.  Wanakishuhudia walio karibishwa. </p>
<p class="bodytextSW" id="23">22.  Hakika watu wema bila ya shaka watakuwa katika neema. </p>
<p class="bodytextSW" id="24">23.  Wakae juu ya viti vya enzi wakiangalia. </p>
<p class="bodytextSW" id="25">24.  Utatambua katika nyuso zao mng'aro wa neema, </p>
<p class="bodytextSW" id="26">25.  Watanyweshwa kinywaji safi kiliyo tiwa muhuri, </p>
<p class="bodytextSW" id="27">26.  Muhuri wake ni miski. Na katika hayo washindanie wenye kushindana. </p>
<p class="bodytextSW" id="28">27.  Na mchanganyiko wake ni Tasniim, </p>
<p class="bodytextSW" id="29">28.  Chemchem watakayo inywa walio kurubishwa. </p>
<p class="bodytextSW" id="30">29.  Kwa hakika wale walio kuwa wakosefu walikuwa wakiwacheka walio amini. </p>
<p class="bodytextSW" id="31">30.  Na wanapo pita karibu yao wakikonyezana. </p>
<p class="bodytextSW" id="32">31.  Na wanapo rudi kwa watu wao hurudi nao wamefurahi. </p>
<p class="bodytextSW" id="33">32.  Na wanapo waona husema: Hakika hawa ndio khasa walio potea. </p>
<p class="bodytextSW" id="34">33.  Na wao hawakutumwa wawe walinzi juu yao. </p>
<p class="bodytextSW" id="35">34.  Basi leo walio amini ndio watawacheka makafiri, </p>
<p class="bodytextSW" id="36">35.  Nao wako juu ya viti vya enzi wakiangalia. </p>
<p class="bodytextSW" id="37">36.  Je! makafiri wamelipwa malipo ya yale waliyo kuwa wakiyatenda? </p>

</body>
</html>