
<!DOCTYPE html> 
<html lang=”SW”>
  <head>
    <title> Koran :  Chapter 66 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 70. SURAT AL-MAA'RIJ </p>
<p class="bodytextSW" id="2">1.  Muulizaji aliuliza juu ya adhabu itakayo tokea, </p>
<p class="bodytextSW" id="3">2.  Kwa makafiri - ambayo hapana awezaye kuizuia -</p>
<p class="bodytextSW" id="4">3.  Kutoka kwa Mwenyezi Mungu Mwenye mbingu za daraja. </p>
<p class="bodytextSW" id="5">4.  Malaika na Roho hupanda kwendea kwake katika siku ambayo kadiri yake ni miakakhamsini elfu! </p>
<p class="bodytextSW" id="6">5.  Basi subiri kwa subira njema. </p>
<p class="bodytextSW" id="7">6.  Hakika wao wanaiona iko mbali, </p>
<p class="bodytextSW" id="8">7.  Na Sisi tunaiona iko karibu. </p>
<p class="bodytextSW" id="9">8.  Siku ambayo mbingu zitakapo kuwa kama maadeni iliyo yayushwa. </p>
<p class="bodytextSW" id="10">9.  Na milima itakuwa kama sufi. </p>
<p class="bodytextSW" id="11">10.  Wala jamaa hatamuuliza jamaa yake. </p>
<p class="bodytextSW" id="12">11.  Ijapo kuwa wataonyeshwa waonane. Atatamani mkosefu lau ajikomboe na adhabuya siku hiyo kwa kuwatoa fidia wanawe, </p>
<p class="bodytextSW" id="13">12.  Na mkewe, na nduguye, </p>
<p class="bodytextSW" id="14">13.  Na jamaa zake walio kuwa wakimkimu, </p>
<p class="bodytextSW" id="15">14.  Na wote waliomo duniani, kisha aokoke yeye. </p>
<p class="bodytextSW" id="16">15.  La, hasha! Kwa hakika huo ni Moto mkali kabisa, </p>
<p class="bodytextSW" id="17">16.  Unao babua ngozi ya kichwa! </p>
<p class="bodytextSW" id="18">17.  Utamwita kila aliye geuza mgongo na akageuka. </p>
<p class="bodytextSW" id="19">18.  Na akakusanya mali, kisha akayahifadhi. </p>
<p class="bodytextSW" id="20">19.  Hakika mtu ameumbwa na papara. </p>
<p class="bodytextSW" id="21">20.  Inapo mgusa shari hupapatika. </p>
<p class="bodytextSW" id="22">21.  Na inapo mgusa kheri huizuilia. </p>
<p class="bodytextSW" id="23">22.  Isipo kuwa wanao sali, </p>
<p class="bodytextSW" id="24">23.  Ambao wanadumisha Sala zao, </p>
<p class="bodytextSW" id="25">24.  Na ambao katika mali yao iko haki maalumu </p>
<p class="bodytextSW" id="26">25.  Kwa mwenye kuomba na anaye jizuilia kuomba; </p>
<p class="bodytextSW" id="27">26.  Na ambao wanaisadiki Siku ya Malipo, </p>
<p class="bodytextSW" id="28">27.  Na ambao wanaiogopa adhabu itokayo kwa Mola wao Mlezi. </p>
<p class="bodytextSW" id="29">28.  Hakika adhabu ya Mola wao Mlezi si ya kuaminika nayo. </p>
<p class="bodytextSW" id="30">29.  Na ambao wanahifadhi tupu zao. </p>
<p class="bodytextSW" id="31">30.  Isipo kuwa kwa wake zao, au iliyo wamiliki mikono yao ya kuume, basi haohawalaumiwi -</p>
<p class="bodytextSW" id="32">31.  Lakini wanao taka kinyume ya haya, basi hao ndio wanao ruka mipaka. </p>
<p class="bodytextSW" id="33">32.  Na ambao wanazichunga amana zao na ahadi zao, </p>
<p class="bodytextSW" id="34">33.  Na ambao wanasimama imara katika ushahidi wao, </p>
<p class="bodytextSW" id="35">34.  Na ambao wanazihifadhi Sala zao. </p>
<p class="bodytextSW" id="36">35.  Hao ndio watakao hishimiwa Peponi. </p>
<p class="bodytextSW" id="37">36.  Wana nini wale walio kufuru wanakutumbulia macho tu? </p>
<p class="bodytextSW" id="38">37.  Makundi kwa makundi upande wa kulia na upande wa kushoto! </p>
<p class="bodytextSW" id="39">38.  Kwani kila mmoja wao anatumai kuingizwa katika Pepo ya neema? </p>
<p class="bodytextSW" id="40">39.  La, hasha! Hakika Sisi tumewaumba kutokana na wanacho kijua. </p>
<p class="bodytextSW" id="41">40.  Basi naapa kwa Mola Mlezi wa mashariki zote na magharibi zote kwamba Sisitunaweza </p>
<p class="bodytextSW" id="42">41.  Kuwabadili kwa walio bora kuliko wao; na Sisi hatushindwi. </p>
<p class="bodytextSW" id="43">42.  Basi waache wapige porojo na wacheze, mpaka wakutane na siku yao wanayoahidiwa, </p>
<p class="bodytextSW" id="44">43.  Siku watakapotoka makaburini kwa upesi kama kwamba wanakimbilia mfundo, </p>
<p class="bodytextSW" id="45">44.  Macho yao yatainama, fedheha itawafunika. Hiyo ndiyo Siku waliyo kuwawakiahidiwa. </p>

</body>
</html>