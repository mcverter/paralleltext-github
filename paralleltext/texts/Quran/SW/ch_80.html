
<!DOCTYPE html> 
<html lang=”SW”>
  <head>
    <title> Koran :  Chapter 80 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 84. SURAT AL-INSHIQAAQ </p>
<p class="bodytextSW" id="2">1.Itapo chanika mbingu,  2.  Na ikamsikiliza Mola wake Mlezi, na ikapasiwa kumsikiliza, </p>
<p class="bodytextSW" id="3">3.  Na ardhi itakapo tanuliwa, </p>
<p class="bodytextSW" id="4">4.  Na kuvitoa vilivyo kuwa ndani yake, ikawa tupu, </p>
<p class="bodytextSW" id="5">5.  Na ikamsikiliza Mola wake Mlezi, na ikapasiwa kumsikiliza, </p>
<p class="bodytextSW" id="6">6.  Ewe mtu! Hakika wewe unajikusuru kwa juhudi kumwendea Mola wako Mlezi, basiutamkuta. </p>
<p class="bodytextSW" id="7">7.  Ama atakaye pewa daftari lake kwa mkono wa kulia, </p>
<p class="bodytextSW" id="8">8.  Basi huyo atahisabiwa hisabu nyepesi, </p>
<p class="bodytextSW" id="9">9.  Na arudi kwa ahali zake na furaha. </p>
<p class="bodytextSW" id="10">10.  Na ama atakaye pewa daftari lake kwa nyuma ya mgongo wake, </p>
<p class="bodytextSW" id="11">11.  Basi huyo ataomba kuteketea. </p>
<p class="bodytextSW" id="12">12.  Na ataingia Motoni. </p>
<p class="bodytextSW" id="13">13.  Hakika alikuwa furahani kati ya jamaa zake. </p>
<p class="bodytextSW" id="14">14.  Huyo hakika alidhani kuwa hatarejea tena. </p>
<p class="bodytextSW" id="15">15.  Kwani? Hakika Mola wake Mlezi alikuwa akimwona! </p>
<p class="bodytextSW" id="16">16.  Basi ninaapa kwa wekundu wa jua linapo kuchwa, </p>
<p class="bodytextSW" id="17">17.  Na kwa usiku na unavyo vikusanya, </p>
<p class="bodytextSW" id="18">18.  Na kwa mwezi unapo pevuka, </p>
<p class="bodytextSW" id="19">19.  Lazima mtapanda t'abaka kwa t'abaka! </p>
<p class="bodytextSW" id="20">20.  Basi wana nini hawaamini? </p>
<p class="bodytextSW" id="21">21.  Na wanapo somewa Qur'ani hawasujudu? </p>
<p class="bodytextSW" id="22">22.  Bali walio kufuru wanakanusha tu. </p>
<p class="bodytextSW" id="23">23.  Na Mwenyezi Mungu anajua wanayo yadhamiria. </p>
<p class="bodytextSW" id="24">24.  Basi wabashirie adhabu chungu! </p>
<p class="bodytextSW" id="25">25.  Isipo kuwa wale walio amini na wakatenda mema; hao watakuwa na ujira usiomalizika. </p>

</body>
</html>