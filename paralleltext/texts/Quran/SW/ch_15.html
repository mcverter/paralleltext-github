
<!DOCTYPE html> 
<html lang=”SW”>
  <head>
    <title> Koran :  Chapter 15 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 19. SURAT MARYAM </p>
<p class="bodytextSW" id="2">1.  Kaf Ha Ya A'yn S'ad </p>
<p class="bodytextSW" id="3">2.  Huu ni Ukumbusho wa rehema ya Mola wako Mlezi kwa mja wake, Zakariya. </p>
<p class="bodytextSW" id="4">3.  Alipo mwita Mola wake Mlezi kwa siri. </p>
<p class="bodytextSW" id="5">4.  Akasema: Mola wangu Mlezi! Mafupa yangu yamedhoofika, na kichwa kinameremetakwa mvi; wala, Mola wangu Mlezi, sikuwa mwenye bahati mbaya kwa kukuomba Wewe. </p>
<p class="bodytextSW" id="6">5.  Na hakika mimi nawakhofia jamaa zangu baada yangu. Na mke wangu ni tasa. Basinipe mrithi kutoka kwako. </p>
<p class="bodytextSW" id="7">6.  Atakaye nirithi mimi na awarithi ukoo wa Yaaqub. Ewe Mola wangu Mlezi! Naumjaalie awe mwenye kuridhisha. </p>
<p class="bodytextSW" id="8">7.  (Akaambiwa): Ewe Zakariya! Hakika Sisi tunakubashiria mwana; jina lake niYahya. Hatujapata kumpa jina hilo yeyote kabla yake. </p>
<p class="bodytextSW" id="9">8.  Akasema: Ewe Mola wangu Mlezi! Vipi nitakuwa na mwana na hali mke wangu nitasa, na mimi nimesha fikia ukongwe katika uzee? </p>
<p class="bodytextSW" id="10">9.  Akasema: Ndio hivyo hivyo amesema Mola wako Mlezi: Haya ni mepesi kwangu. Nahakika Mimi nilikwisha kuumba wewe zamani na hali hukuwa kitu. </p>
<p class="bodytextSW" id="11">10.  Akasema: Mola wangu Mlezi nijaalie Ishara. Akasema Ishara yako ni kuwahutasema na watu kwa masiku matatu, na hali ni mzima. </p>
<p class="bodytextSW" id="12">11.  Basi akawatokea watu wake kutoka mihirabuni. Akawaashiria: Msabihini Mwenyezi Mungu asubuhi na jioni. </p>
<p class="bodytextSW" id="13">12.  Ewe Yahya! Kishike Kitabu kwa nguvu! Nasi tulimpa hikima angali mtoto. </p>
<p class="bodytextSW" id="14">13.  Na tukampa huruma itokayo kwetu, na utakaso, na akawa mchamungu. </p>
<p class="bodytextSW" id="15">14.  Na akawa mwema kwa wazazi wake, wala hakuwa jabari mua'si. </p>
<p class="bodytextSW" id="16">15.  Na amani iwe juu yake siku ya kuzaliwa, na siku ya kufa, na siku yakufufuliwa. </p>
<p class="bodytextSW" id="17">16.  Na mtaje Maryamu katika Kitabu, pale alipo jitenga na jamaa zake mahaliupande wa mashariki; </p>
<p class="bodytextSW" id="18">17.  Na akaweka pazia kujikinga nao. Tukampelekea Roho wetu, akajifananisha kwakesawa na mtu. </p>
<p class="bodytextSW" id="19">18.  (Maryamu) akasema: Hakika mimi najikinga kwa Mwingi wa Rehema aniepushenawe, ukiwa ni mchamngu. </p>
<p class="bodytextSW" id="20">19.  (Malaika) akasema: Hakika mimi ni mwenye kutumwa na Mola wako Mlezi ilinikubashirie tunu ya mwana aliye takasika. </p>
<p class="bodytextSW" id="21">20.  Akasema: Nitampataje mwana hali mwanaadamu yeyote hajanigusa, wala mimi sikahaba? </p>
<p class="bodytextSW" id="22">21.  (Malaika) akasema: Ndio hivyo hivyo! Mola wako Mlezi amesema: Haya ni mepesikwangu! Na ili tumfanye kuwa ni Ishara kwa watu, na Rehema itokayo kwetu, nahilo ni jambo lilio kwisha hukumiwa. </p>
<p class="bodytextSW" id="23">22.  Basi akachukua mimba yake, na akaondoka nayo mpaka mahali pa mbali. </p>
<p class="bodytextSW" id="24">23.  Kisha uchungu ukampeleka kwenye shina la mtende; akasema: Laiti ningeli kufakabla ya haya, na nikawa niliye sahaulika kabisa! </p>
<p class="bodytextSW" id="25">24.  Pakatangazwa kutoka chini yake: Usihuzunike! Hakika Mola wako Mleziamejaalia chini yako kijito kidogo cha maji! </p>
<p class="bodytextSW" id="26">25.  Na litikise kwako hilo shina la mtende, utakuangushia tende nzuri zilizombivu. </p>
<p class="bodytextSW" id="27">26.  Basi kula, na kunywa, na litue jicho lako. Na pindi ukimwona mtu yeyote basisema: Hakika mimi nimeweka nadhiri kwa Mwenyezi Mungu ya kufunga; kwa hivyo leositasema na mtu. </p>
<p class="bodytextSW" id="28">27.  Akenda naye (mwanawe) kwa jamaa zake amembeba. Wakasema: Ewe Maryamu! Hakikaumeleta kitu cha ajabu! </p>
<p class="bodytextSW" id="29">28.  Ewe dada yake Harun! Baba yako hakuwa mtu muovu, wala mama yako hakuwakahaba. </p>
<p class="bodytextSW" id="30">29.  Akawaashiria (mtoto). Wakasema: Vipi tumsemeze aliye bado mdogo yumo katikamlezi? </p>
<p class="bodytextSW" id="31">30.  (Mtoto) akasema: Hakika mimi ni mtumwa wa Mwenyezi Mungu. Amenipa Kitabu, naamenifanya Nabii. </p>
<p class="bodytextSW" id="32">31.  Na amenijaalia ni mwenye kubarikiwa popote pale niwapo. Na ameniusia Sala naZaka maadamu ni hai, </p>
<p class="bodytextSW" id="33">32.  Na nimtendee wema mama yangu. Wala hakunifanya niwe jeuri, mwovu. </p>
<p class="bodytextSW" id="34">33.  Na amani iko juu yangu siku niliyo zaliwa, na siku nitakayo kufa, na sikunitakayo fufuliwa kuwa hai. </p>
<p class="bodytextSW" id="35">34.  Huyo ndiye Isa mwana wa Maryamu. Ndiyo kauli ya haki ambayo wanaifanyiashaka. </p>
<p class="bodytextSW" id="36">35.  Haiwi kwa Mwenyezi Mungu kuwa na mwana, Subhanahu, Yeye ametakasika! Anapolihukumia jambo basi huliambia tu: Kuwa! Likawa. </p>
<p class="bodytextSW" id="37">36.  Na hakika Mwenyezi Mungu ni Mola wangu Mlezi, na Mola wenu Mlezi. Basimuabuduni Yeye. Hii ndiyo Njia Iliyo Nyooka. </p>
<p class="bodytextSW" id="38">37.  Lakini makundi yakakhitalifiana wao kwa wao. Basi ole wao hao walio kufurukwa kuhudhuria Siku iliyo kuu! </p>
<p class="bodytextSW" id="39">38.  Watasikia na wataona vizuri vilioje Siku watakayo tufikia! Lakini madhaalimusasa wamo katika upotofu ulio dhaahiri. </p>
<p class="bodytextSW" id="40">39.  Na waonye siku ya majuto itapo katwa amri. Nao wamo katika ghafla, walahawaamini. </p>
<p class="bodytextSW" id="41">40.  Hakika Sisi tutairithi ardhi na walio juu yake. Na kwetu watarejeshwa. </p>
<p class="bodytextSW" id="42">41.  Na mtaje katika Kitabu Ibrahim. Hakika yeye alikuwa mkweli, Nabii. </p>
<p class="bodytextSW" id="43">42.  Alipo mwambia baba yake: Ewe baba yangu! Kwa nini unaabudu visivyo sikia, navisivyo ona, na visivyo kufaa chochote? </p>
<p class="bodytextSW" id="44">43.  Ewe baba yangu! Kwa yakini imenifikia ilimu isiyo kufikia wewe. Basi nifuatemimi, nami nitakuongoza Njia Iliyo Sawa. </p>
<p class="bodytextSW" id="45">44.  Ewe baba yangu! Usimuabudu Shet'ani. Hakika Shet'ani ni mwenye kumuasiMwingi wa Rehema. </p>
<p class="bodytextSW" id="46">45.  Ewe baba yangu! Hakika mimi naogopa isikupate adhabu inayo toka kwa Mwingiwa Rehema ukaja kuwa mwenziwe Shet'ani. </p>
<p class="bodytextSW" id="47">46.  (Baba) akasema: Unaichukia miungu yangu, ewe Ibrahim? Kama huachi, basilazima nitakupiga mawe. Na niondokelee mbali kwa muda! </p>
<p class="bodytextSW" id="48">47.  (Ibrahim) akasema: Salamun a'laika! Amani iwe juu yako! Mimi nitakuombeamsamaha kwa Mola wangu Mlezi. Hakika Yeye ananihurumia sana. </p>
<p class="bodytextSW" id="49">48.  Nami najitenga nanyi na hayo mnayo yaabudu badala ya Mwenyezi Mungu. Naninamwomba Mola wangu Mlezi; asaa nisiwe mwenye kukosa bahati kwa kumwomba Molawangu Mlezi. </p>
<p class="bodytextSW" id="50">49.  Basi alipo jitenga nao na yale waliyo kuwa wakiyaabudu badala ya MwenyeziMungu, tulimpa Is-haq na Yaaqub, na kila mmoja tukamfanya Nabii. </p>
<p class="bodytextSW" id="51">50.  Na tukawapa rehema zetu na tukawajaalia kupewa sifa za kweli tukufu. </p>
<p class="bodytextSW" id="52">51.  Na mtaje Musa katika Kitabu. Hakika yeye alikuwa ni mwenye kuchaguliwa, naalikuwa Mtume, Nabii. </p>
<p class="bodytextSW" id="53">52.  Na tulimwita upande wa kulia wa mlima na tukamsogeza kunong'ona naye. </p>
<p class="bodytextSW" id="54">53.  Nasi kwa rehema zetu tukampa nduguye, Harun, awe Nabii. </p>
<p class="bodytextSW" id="55">54.  Na mtaje katika Kitabu Ismail. Bila ya shaka yeye alikuwa ni mkweli waahadi, na alikuwa Mtume, Nabii. </p>
<p class="bodytextSW" id="56">55.  Na alikuwa akiwaamrisha watu wake Sala na Zaka, na alikuwa mbele ya Molawake Mlezi mwenye kuridhiwa. </p>
<p class="bodytextSW" id="57">56.  Na mtaje katika Kitabu Idris. Hakika yeye alikuwa ni mkweli Nabii. </p>
<p class="bodytextSW" id="58">57.  Na tulimuinua daraja ya juu. </p>
<p class="bodytextSW" id="59">58.  Hao ndio alio waneemesha Mwenyezi Mungu miongoni mwa Manabii katika uzao waAdam, na katika uzao wa wale tulio wapandisha pamoja na Nuhu, na katika uzao waIbrahim na Israil, na katika wale tulio waongoa na tukawateuwa. Wanapo somewaAya za Mwingi wa Rehema huanguka kusujudu na kulia. </p>
<p class="bodytextSW" id="60">59.  Lakini wakaja baada yao walio wabaya, wakaacha Sala, na wakafuata matamanio.Basi watakuja kuta malipo ya ubaya. </p>
<p class="bodytextSW" id="61">60.  Isipo kuwa walio tubu, wakaamini, na wakatenda mema. Hao, basi, wataingiaPeponi wala hawatadhulumiwa chochote. </p>
<p class="bodytextSW" id="62">61.  Bustani za milele alizo waahidi Rahmani waja wake katika siri. Hakika ahadiyake hapana shaka itafika. </p>
<p class="bodytextSW" id="63">62.  Humo hawatasikia upuuzi, ila Salama tu. Na watapata humo riziki zao asubuhina jioni. </p>
<p class="bodytextSW" id="64">63.  Hiyo ndiyo Pepo tutayo warithisha katika waja wetu walio kuwa wachamngu. </p>
<p class="bodytextSW" id="65">64.  (Nao watasema:) Wala hatuteremki ila kwa amri ya Mola wako Mlezi. Ni yakeYeye yaliyoko mbele yetu na yaliyoko nyuma yetu, na yaliyomo katikati ya hayo.Na Mola wako Mlezi si mwenye kusahau. </p>
<p class="bodytextSW" id="66">65.  Mola Mlezi wa mbingu na ardhi na vilivyo baina yake. Basi muabudu Yeye tu,na udumu katika ibada yake. Je, mnamjua mwenye jina kama lake? </p>
<p class="bodytextSW" id="67">66.  Na mwanaadamu husema: Hivyo, nitakapo kufa, ni kweli nitafufuliwa niwe haitena? </p>
<p class="bodytextSW" id="68">67.  Je! Hakumbuki mwanaadamu ya kwamba tulimuumba kabla, na hali hakuwachochote? </p>
<p class="bodytextSW" id="69">68.  Basi naapa kwa Mola wako Mlezi! Kwa yakini tutawakusanya wao pamoja namashet'ani; kisha tutawahudhurisha kuizunguka Jahannamu, nao wamepiga magoti! </p>
<p class="bodytextSW" id="70">69.  Kisha kwa yakini tutawatoa katika kila kundi wale miongoni mwao walio zidikumuasi Arrahmani, Mwingi wa Rahema.. </p>
<p class="bodytextSW" id="71">70.  Tena hakika Sisi tunawajua vyema zaidi wanao stahiki kuunguzwa humo. </p>
<p class="bodytextSW" id="72">71.  Wala hapana yeyote katika nyinyi ila ni mwenye kuifikia. Hiyo ni hukumu yaMola wako Mlezi ambayo lazima itimizwe. </p>
<p class="bodytextSW" id="73">72.  Kisha tutawaokoa wale walio mchamngu; na tutawaacha madhaalimu humo wamepigamagoti. </p>
<p class="bodytextSW" id="74">73.  Na wanapo somewa Aya zetu zilizo wazi, walio kufuru huwaambia walio amini:Lipi katika makundi mawili lenye cheo kizuri na lilio bora barazani? </p>
<p class="bodytextSW" id="75">74.  Na kaumu ngapi tuliziangamiza zilizo kuwa na mapambo mazuri zaidi na wazurizaidi kwa kuwatazama! </p>
<p class="bodytextSW" id="76">75.  Sema: Walio katika upotofu basi Arrahmani Mwingi wa Rahema atawapururia mudampaka wayaone waliyo onywa - ama ni adhabu au ni Saa. Hapo ndipo watapo jua ninani mwenye makao mabaya na mwenye askari dhaifu. </p>
<p class="bodytextSW" id="77">76.  Na Mwenyezi Mungu huwazidishia uwongofu wenye kushika uwongofu. Na memayenye kudumu ni bora katika malipo mbele ya Mola wako Mlezi na yana mwishomwema. </p>
<p class="bodytextSW" id="78">77.  Je, umemwona aliye zikanya Ishara zetu na akasema: Kwa hakika mimi nitapewamali na wana! </p>
<p class="bodytextSW" id="79">78.  Kwani yeye amepata khabari za ghaibu, au amechukua ahadi kwa ArrahmaniMwingi wa Rehema? </p>
<p class="bodytextSW" id="80">79.  Hasha! Tutaandika anayo yasema, tutamkunjulia muda wa adhabu. </p>
<p class="bodytextSW" id="81">80.  Na tutamrithi hayo anayo yasema, na atatufikia mtupu peke yake! </p>
<p class="bodytextSW" id="82">81.  Na wamechukua miungu mingine badala ya Mwenyezi Mungu ili ati iwape nguvu. </p>
<p class="bodytextSW" id="83">82.  Sivyo kabisa! Wataikataa hiyo ibada yao, na watakuwa ndio dhidi yao. </p>
<p class="bodytextSW" id="84">83.  Kwani huoni ya kwamba tumewatuma mashet'ani kwa makafiri wawachochee kwauchochezi? </p>
<p class="bodytextSW" id="85">84.  Basi usiwafanyie haraka. Sisi tunawahisabia idadi ya siku zao. </p>
<p class="bodytextSW" id="86">85.  Siku tutayo wakusanya wachamngu kuwapeleka kwa Arrahmani Mwingi wa Rehemakuwa ni wageni wake. </p>
<p class="bodytextSW" id="87">86.  Na tukawachunga wakhalifu kuwapeleka Jahannamu hali ya kuwa wana kiu. </p>
<p class="bodytextSW" id="88">87.  Hawatakuwa na mamlaka ya uombezi ila wale walio chukua ahadi kwa ArrahmaniMwingi wa Rehema.. </p>
<p class="bodytextSW" id="89">88.  Na wao ati husema kuwa Arrahmani Mwingi wa Rehema ana mwana! </p>
<p class="bodytextSW" id="90">89.  Hakika mmeleta jambo la kuchusha mno! </p>
<p class="bodytextSW" id="91">90.  Zinakaribia mbingu kutatuka kwa hilo, na ardhi kupasuka, na milima kuangukavipande vipande. </p>
<p class="bodytextSW" id="92">91.  Kwa kudai kwao kuwa Arrahmani Mwingi wa Rehema ana mwana. </p>
<p class="bodytextSW" id="93">92.  Wala hahitajii Arrahmani Mwingi wa Rehema kuwa na mwana. </p>
<p class="bodytextSW" id="94">93.  Hapana yeyote aliomo mbinguni na ardhini ila atafika kwa Arrahmani Mwingi waRehema kuwa ni mtumwa wake. </p>
<p class="bodytextSW" id="95">94.  Yeye hakika amewadhibiti na amewahisabu sawa sawa. </p>
<p class="bodytextSW" id="96">95.  Na kila mmoja katika wao atamfikia Siku ya Kiyama peke yake. </p>
<p class="bodytextSW" id="97">96.  Hakika walio amini na wakatenda mema Arrahmani Mwingi wa Rehema atawajaaliamapenzi. </p>
<p class="bodytextSW" id="98">97.  Na hakika tumeifanya nyepesi (Qur'ani) kwa ulimi wako, ili uwabashirie kwayowachamngu, na uwaonye kwayo watu wabishi. </p>
<p class="bodytextSW" id="99">98.  Na kaumu ngapi tumezihiliki kabla yao. Je! Unawaona hata mmoja katika wao auunasikia hata mchakato wao? . </p>

</body>
</html>