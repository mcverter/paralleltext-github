
<!DOCTYPE html> 
<html lang=”SW”>
  <head>
    <title> Koran :  Chapter 7 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 11. SURAT HUD </p>
<p class="bodytextSW" id="2">1.  Alif Lam Ra. Hiki ni Kitabu ambacho Aya zake zimewekwa wazi, kishazikapambanuliwa, kilicho toka kwa Mwenye Hikima na Mwenye Khabari, </p>
<p class="bodytextSW" id="3">2.  Ili msimuabudu isipo kuwa Allah, Mwenyezi Mungu. Hakika mimi kwenu nimwonyaji na mbashiri nitokae kwake. </p>
<p class="bodytextSW" id="4">3.  Na ili mumwombe msamaha Mola wenu Mlezi, kisha mtubie kwake.Atakustarehesheni starehe nzuri mpaka muda maalumu. Na atampa kila mwenyefadhila, fadhila yake. Na ikiwa mtakengeuka basi mimi nakukhofieni adhabu yahiyo Siku Kubwa. </p>
<p class="bodytextSW" id="5">4.  Marejeo yenu ni kwa Mwenyezi Mungu tu. Naye ni Muweza wa kila kitu. </p>
<p class="bodytextSW" id="6">5.  Hebu angalia! Ati wanafunika vilivyomo vifuani mwao ili wamfiche MwenyeziMungu! Jueni kuwa wanapo jigubika nguo zao Yeye anajua wanayo yaficha na wanayoyatangaza. Hakika Yeye ni Mjuzi wa yaliyomo vifuani. </p>
<p class="bodytextSW" id="7">6.  NA HAKUNA mnyama yoyote katika ardhi ila riziki yake iko kwa Mwenyezi Mungu.Naye anajua makao yake na mapitio yake. Yote yamo katika Kitabu chenyekubainisha. </p>
<p class="bodytextSW" id="8">7.  Na Yeye ndiye aliye ziumba mbingu na ardhi katika siku sita. Na Kiti chakecha Enzi kilikuwa juu ya maji, ili akufanyieni mtihani ajuulikane ni nanimiongoni mwenu mzuri zaidi wa vitendo. Na wewe ukisema: Nyinyi hakikamtafufuliwa baada ya kufa; wale walio kufuru husema: Hayakuwa haya ila ni uchawiuliyo wazi. </p>
<p class="bodytextSW" id="9">8.  Na tukiwacheleweshea adhabu mpaka muda ulio kwisha hisabiwa wao husema: Ninikinacho izuia hiyo adhabu? Jueni! Siku itakapo wajia basi haitoondolewa hiyokwao. Na yatawazunguka yale waliyo kuwa wakiyafanyia mzaha. </p>
<p class="bodytextSW" id="10">9.  Na tukimwonjesha mtu rehema inayo toka kwetu, kisha tukamwondolea, hukatatamaa akakufuru. </p>
<p class="bodytextSW" id="11">10.  Na tukimwonjesha neema baada ya madhara yaliyo mpata husema: Taabuzimekwisha niondokea. Hakika yeye hujitapa na kutafakhari. </p>
<p class="bodytextSW" id="12">11.  Ila wale walio subiri wakatenda mema. Hao watapata msamaha na ujira mkubwa. </p>
<p class="bodytextSW" id="13">12.  Basi labda utaacha baadhi ya yale yaliyo funuliwa kwako, na kifua kitaonadhiki kwa hayo, kwa sababu wanasema: Mbona hakuteremshiwa khazina, au wakajanaye Malaika? Wewe ni mwonyaji tu, na Mwenyezi Mungu ndiye Mlinzi wa kila kitu. </p>
<p class="bodytextSW" id="14">13. Au wanasema: Ameizua? Sema: Basi leteni SURA kumi zilizo zuliwa mfano wa hii, na waiteni muwawezao badala ya Mwenyezi Mungu, ikiwa mnasemakweli.  14.  Na wasipo kuitikieni, basi jueni ya kwamba (hii Qur'ani) imeteremshwa kwaujuzi wa Mwenyezi Mungu, na kwamba hapana mungu ila Yeye. Basi je! Nyinyi niWaislamu? </p>
<p class="bodytextSW" id="15">15.  Wanao taka maisha ya dunia na pumbao lake tutawalipa humo vitendo vyaokaamili. Na wao humo hawatopunjwa. </p>
<p class="bodytextSW" id="16">16.  Hao ndio ambao hawatakuwa na kitu Akhera ila Moto, na yataharibika waliyoyafanya, na yatapotea bure waliyo kuwa wakiyatenda. </p>
<p class="bodytextSW" id="17">17.  Basi je, mtu aliye na dalili wazi itokayo kwa Mola wake Mlezi, inayo fuatwana shahidi anaye toka kwake, na kabla yake kilikuwa Kitabu cha Musa kilicho kuwamwongozi na rehema - hao wanamuamini, na anaye mkataa katika makundi, basi Motondio pahala pa miadi yao. Basi usiwe na shaka juu ya hayo. Hii ni Haki itokayokwa Mola wako Mlezi; lakini watu wengi hawaamini. </p>
<p class="bodytextSW" id="18">18.  Na nani aliye dhaalimu mkubwa kuliko yule anaye mzulia Mwenyezi Munguuwongo? Hao watahudhurishwa mbele ya Mola wao Mlezi, na mashahidi watasema: Hawandio walio mtungia uwongo Mola wao Mlezi. Laana ya Mwenyezi Mungu iwapate waliodhulumu, </p>
<p class="bodytextSW" id="19">19.  Ambao wanazuilia Njia ya Mwenyezi Mungu, na wanaitakia ipotoke, nawanaikataa Akhera. </p>
<p class="bodytextSW" id="20">20.  Hao hawawezi kushinda katika ardhi, wala hawana walinzi isipo kuwa MwenyeziMungu. Watazidishiwa adhabu. Hawakuwa wakiweza kusikia wala hawakuwa wakiona. </p>
<p class="bodytextSW" id="21">21.  Hao ndio walio zikhasiri nafsi zao, na yakawapotea waliyo kuwa wakiyazua. </p>
<p class="bodytextSW" id="22">22.  Bila ya shaka hakika wao ndio wenye kukhasiri huko Akhera. </p>
<p class="bodytextSW" id="23">23.  Hakika wale walio amini,na wakatenda mema, na wakanyenyekea kwa Mola waoMlezi, hao ndio watu wa Peponi, na humo watadumu. </p>
<p class="bodytextSW" id="24">24.  Mfano wa makundi mawili ni kama kipofu kiziwi, na mwenye kuona na anasikia.Je, wawili hawa wanakuwa sawa kwa kufananishwa? Basi, je, hamfikiri? </p>
<p class="bodytextSW" id="25">25.  Na Sisi tulimtuma Nuhu kwa watu wake, akawaambia: Hakika mimi ni mwonyajikwenu ninaye bainisha, </p>
<p class="bodytextSW" id="26">26.  Ya kwamba msimuabudu isipo kuwa Mwenyezi Mungu tu. Hakika mimininakukhofieni adhabu ya Siku Chungu. </p>
<p class="bodytextSW" id="27">27.  Na wakasema wakuu walio kufuru katika kaumu yake: Hatukuoni wewe ila ni mtutu kama sisi, wala hatukuoni wamekufuata ila wale walio kuwa kwetu watu duni,wasio kuwa na akili. Wala hatukuoneni kuwa mna ubora wowote kutushinda sisi. Bali tuna hakika nyinyi ni waongo. </p>
<p class="bodytextSW" id="28">28.  Akasema: Enyi watu wangu! Hebu fikirini! Ikiwa mimi ninayo hoja wazi iliyotoka kwa Mola wangu Mlezi, na amenipa rehema kutoka kwake, nayo ikakufichikieni;je, tukulazimisheni kuikubali hali nyinyi mnaichukia? </p>
<p class="bodytextSW" id="29">29.  Na enyi watu wangu! Mimi sikuombeni mali kwa ajili ya haya. Mimi sina ujiraila kwa Mwenyezi Mungu; na mimi sitawafukuza walio amini. Hakika wao watakutanana Mola wao Mlezi, lakini mimi nakuoneni mnafanya ujinga. </p>
<p class="bodytextSW" id="30">30.  Na enyi watu wangu! Ni nani atakaye nisaidia kwa Mwenyezi Mungu nikiwafukuzahawa? Basi je, hamfikiri? </p>
<p class="bodytextSW" id="31">31.  Wala sikwambiini kuwa nina khazina za Mwenyezi Mungu; wala kuwa mimi najuamambo ya ghaibu; wala sisemi: Mimi ni Malaika. Wala siwasemi wale ambaoyanawadharau macho yenu kuwa Mwenyezi Mungu hatawapa kheri - Mwenyezi Munguanajua yaliomo katika nafsi zao - hapo bila ya shaka ninge kuwa miongoni mwawenye kudhulumu. </p>
<p class="bodytextSW" id="32">32.  Wakasema: Ewe Nuhu! Umejadiliana, na umekithirisha kutujadili. Basi tuleteehayo unayo tuahidi, ukiwa miongoni mwa wasemao kweli. </p>
<p class="bodytextSW" id="33">33.  Akasema: Mwenyezi Mungu atakuleteeni akipenda. Wala nyinyi si wenyekumshinda. </p>
<p class="bodytextSW" id="34">34.  Wala nasaha yangu haikufaini kitu nikitaka kukunasihini, ikiwa MwenyeziMungu anataka kukuachieni mpotee. Yeye ndiye Mola wenu Mlezi; na kwakemtarejeshwa. </p>
<p class="bodytextSW" id="35">35.  Au ndio wanasema: Ameizua? Sema: Ikiwa nimeizua, basi kosa hilo ni juuyangu, na mimi sikhusiki na makosa myatendayo. </p>
<p class="bodytextSW" id="36">36.  Na akafunuliwa Nuhu akaambiwa: Hataamini yeyote katika watu wako ila walewalio kwisha amini. Basi usisikitike kwa waliyo kuwa wakiyatenda. </p>
<p class="bodytextSW" id="37">37.  Na unda jahazi mbele ya macho yetu na kwa mujibu wa ufunuo wetu. Walausinisemeze kuwatetea walio dhulumu. Kwani hao bila ya shaka watazamishwa. </p>
<p class="bodytextSW" id="38">38.  Na akawa anaunda jahazi, na kila wakipita wakuu wa kaumu yake wakimkejeli.Yeye akasema: Ikiwa nyinyi mnatukejeli na sisi tunakukejelini kama mnavyotukejeli. </p>
<p class="bodytextSW" id="39">39.  Nanyi mtakuja jua ni nani itakaye mfikia adhabu ya kumhizi, na itakayemteremkia adhabu ya kudumu. </p>
<p class="bodytextSW" id="40">40.Hata ilipo kuja amri yetu, na tanuri ikafoka maji, tulisema: Pakia humowawili wawili, dume na jike, kutoka kila aina, na ahali zako, isipo kuwa waleambao imekwisha wapitia hukumu; na watu walio amini. Na hawakuamini pamoja nayeila wachache tu.  41.  Na akasema: Pandeni humo kwa Bismillahi, Kwa Jina la Mwenyezi Mungu, kwendakwake na kusimama kwake. Hakika Mola wangu Mlezi ni Mwenye kusamehe Mwenyekurehemu. </p>
<p class="bodytextSW" id="41">42.  Ikawa inakwenda nao katika mawimbi kama milima. Na Nuhu akamwita mwanawe naye alikuwa mbali: Ewe mwanangu! Panda pamoja nasi, wala usiwe pamoja namakafiri. </p>
<p class="bodytextSW" id="42">43.  Akasema: Nitakimbilia mlimani unilinde na maji. (Nuhu) akasema: Leo hapanawa kulindwa na amri ya Mwenyezi Mungu ila aliye mrehemu mwenyewe. Na wimbilikawatenganisha, akawa katika walio zama. </p>
<p class="bodytextSW" id="43">44.  Na ikasemwa: Ewe ardhi! Meza maji yako. Na Ewe mbingu! Jizuie. Basi majiyakadidimia chini, na amri ikapitishwa, na (jahazi) likasimama juu ya (mlima) waAl Juudiy. Na ikasemwa: Wapotelee mbali watu walio dhulumu! </p>
<p class="bodytextSW" id="44">45.  Na Nuhu alimwomba Mola wake Mlezi: Ee Mola Mlezi wangu! Hakika mwanangu nikatika ahali zangu, na hakika ahadi yako ni haki. Na Wewe ni Mwenye haki kulikomahakimu wote. </p>
<p class="bodytextSW" id="45">46.  Akasema: Ewe Nuhu! Huyu si katika ahali zako. Mwendo wake si mwema. Basiusiniombe jambo usio na ujuzi nalo. Mimi nakuwaidhi usije ukawa miongoni mwawajinga. </p>
<p class="bodytextSW" id="46">47.  Nuhu akasema: Ewe Mola wangu Mlezi! Mimi najikinga kwako nisikuombe nisio naujuzi nalo. Na kama hunisamehe na ukanirehemu, nitakuwa katika walio khasiri. </p>
<p class="bodytextSW" id="47">48.  Ikasemwa: Ewe Nuhu! Shuka kwa salama itokayo kwetu, na baraka nyingi juuyako na juu ya watu walio pamoja nawe. Na zitakuwapo kaumu tutakazozistarehesha, na kisha zitashikwa na adhabu chungu itokayo kwetu. </p>
<p class="bodytextSW" id="48">49.  Hizi ni katika khabari za ghaibu tunazo kufunulia. Hukuwa ukizijua wewe,wala watu wako, kabla ya hii. Basi subiri! Hakika Mwisho ni wa wachamngu. </p>
<p class="bodytextSW" id="49">50.  Na kwa kina A'adi tulimtuma ndugu yao Hud. Akasema: Enyi watu wangu!Muabuduni Mwenyezi Mungu! Nyinyi hamna mungu isipo kuwa Yeye. Nyinyi si chochoteila ni wazushi tu. </p>
<p class="bodytextSW" id="50">51.  Enyi watu wangu! Sikuombeni ujira kwa ajili ya haya. Haukuwa ujira wangu ilakwa Yule aliye niumba. Basi hamtumii akili? </p>
<p class="bodytextSW" id="51">52.  Na enyi watu wangu! Muombeni msamaha Mola wenu Mlezi, kisha mtubie kwake.Atakuleteeni mbingu zenye kunyesha mvua ya kumiminika, na atakuzidishieni nguvujuu ya nguvu zenu. Wala msigeuke mkawa wakosefu. </p>
<p class="bodytextSW" id="52">53.  Wakasema: Ewe Hud! Hujatuletea dalili wazi. Wala sisi hatuiachi miungu yetukwa kufuata kauli yako. Na wala sisi hatukuamini wewe. </p>
<p class="bodytextSW" id="53">54.  Sisi tunasema: Baadhi katika miungu yetu imekusibu kwa baa. Akasema: Hakikamimi namshuhudisha Mwenyezi Mungu, na nyinyi shuhudieni, ya kwamba miminajitenga mbali na hao mnao wafanya washirika, </p>
<p class="bodytextSW" id="54">55.  Mkamwacha Yeye. Basi nyote nyinyi nipangieni vitimbi, na kisha msinipemuhula! </p>
<p class="bodytextSW" id="55">56.  Hakika mimi nimemtegemea Mwenyezi Mungu, Mola Mlezi wangu na Mola Mleziwenu. Hapana kiumbe yeyote ila Yeye anamwendesha atakavyo. Hakika Mola wanguMlezi yuko juu ya Njia Iliyo Nyooka. </p>
<p class="bodytextSW" id="56">57.  Na ikiwa watarudi nyuma, basi mimi nimekwisha kufikishieni niliyo tumwakwenu. Na Mola wangu Mlezi atawaleta watu wengine badala yenu, wala nyinyihamumdhuru kitu Yeye. Hakika Mola wangu Mlezi ni Mwenye kuhifadhi kila kitu. </p>
<p class="bodytextSW" id="57">58.  Ilipo fika amri yetu, tulimwokoa Hud na walio amini pamoja naye, kwa rehemaitokayo kwetu. Na tukawaokoa na adhabu ngumu. </p>
<p class="bodytextSW" id="58">59.  Na hao ndio kina A'adi. Walizikanusha Ishara za Mola wao Mlezi, na wakawaasiMitume wake, na wakafuata amri ya kila jabari mwenye inda. </p>
<p class="bodytextSW" id="59">60.  Na wakafuatishiwa laana katika dunia hii na Siku ya Kiyama. Basi tambuenimtanabahi! Hakika kina A'adi walimkufuru Mola wao Mlezi. Na tambueni mtanabahi kuwa hakika waliangamizwa kina A'adi, kaumu ya Hud. </p>
<p class="bodytextSW" id="60">61.  Na kina Thamud tuliwapelekea ndugu yao Saleh. Akasema: Enyi watu wangu!Muabuduni Mwenyezi Mungu. Nyinyi hamna Mungu ila Yeye. Yeye ndiye aliye kuumbenikatika ardhi, na akakuwekeni humo. Basi mwombeni msamaha, kisha mtubu kwake.Hakika Mola wangu Mlezi yupo karibu, anaitikia maombi. </p>
<p class="bodytextSW" id="61">62.  Wakasema: Ewe Saleh! Hakika kabla ya haya ulikuwa unatarajiwa kheri kwetu.Je, unatukataza tusiwaabudu waliyo kuwa wakiwaabudu baba zetu? Na hakika sisituna shaka na wasiwasi kwa hayo unayo tuitia. </p>
<p class="bodytextSW" id="62">63.  Akasema: Enyi watu wangu! Mwaonaje ikiwa ninazo dalili zilizo wazi kutokanana Mola wangu Mlezi, naye akawa kanipa rehema kutoka kwake - je, ni nani atakayeninusuru kwa Mwenyezi Mungu nikimuasi? Basi nyinyi hamtanizidishia ila khasaratu. </p>
<p class="bodytextSW" id="63">64.  Enyi watu wangu! Huyu ngamia wa Mwenyezi Mungu ni Ishara kwenu. Basimwacheni ale katika ardhi ya Mwenyezi Mungu; wala msimguse kwa ubaya, isijeikakuangamizeni adhabu iliyo karibu. </p>
<p class="bodytextSW" id="64">65.  Wakamchinja. Basi (Saleh) akasema: Stareheni katika mji wenu muda wa sikutatu. Hiyo ni ahadi isiyo kuwa ya uwongo. </p>
<p class="bodytextSW" id="65">66.  Basi ilipo kuja amri yetu tulimwokoa Saleh na wale walio amini pamoja nayekwa rehema yetu kutokana na hizaya ya siku ile. Hakika Mola wako Mlezi ndiyeMwenye nguvu Mwenye kushinda. </p>
<p class="bodytextSW" id="66">67.  Na ukelele uliwaangamiza wale walio dhulumu, wakapambazukiwa nao ni maitimajumbani mwao. </p>
<p class="bodytextSW" id="67">68.  Kama kwamba hawakuwako huko. Hebu zingatieni! Hakika kina Thamud walimkufuruMola wao Mlezi. Hebu zingatieni! Thamud wamepotelea mbali! </p>
<p class="bodytextSW" id="68">69.  Na wajumbe wetu walimjia Ibrahim kwa bishara njema, wakasema: Salama! Nayeakasema: Salama! Hakukaa ila mara akaleta ndama wa kuchoma. </p>
<p class="bodytextSW" id="69">70.  Basi alipoona mikono yao haimfikilii aliwatilia shaka, na akawaogopa.Wakasema: Usiogope! Hakika sisi tumetumwa kwa kaumu ya Lut'. </p>
<p class="bodytextSW" id="70">71.  Na mkewe alikuwa kasimama wima, akacheka. Basi tukambashiria (kuzaliwa) Is­haq, na baada ya Is-haq Yaaqub. </p>
<p class="bodytextSW" id="71">72.  Akasema: Je, hivyo mimi nizae, na hali yangu ni kikongwe na huyu mume wanguni kizee? Hakika haya ni mambo ya ajabu! </p>
<p class="bodytextSW" id="72">73.  Wakasema: Je, unastaajabia amri ya Mwenyezi Mungu? Rehema ya Mwenyezi Munguna baraka zake ziko juu yenu, enyi watu wa nyumba hii! Hakika Yeye ndiye Msifiwawa kutukuzwa. </p>
<p class="bodytextSW" id="73">74.  Basi khofu ilipo mwondoka Ibrahim, na ikawa ile bishara imemfikia, alianzakujadiliana nasi juu ya kaumu ya Lut'. </p>
<p class="bodytextSW" id="74">75.  Hakika Ibrahim alikuwa mpole, ana huruma, na mwepesi wa kurejea kwa MwenyeziMungu. </p>
<p class="bodytextSW" id="75">76.  (Akaambiwa): Ewe Ibrahim! Wachilia mbali haya! Kwa hakika amri ya Mola wakoMlezi imekwisha kuja, na hakika hao itawafikia adhabu isiyo rudi nyuma. </p>
<p class="bodytextSW" id="76">77.  Na wajumbe wetu walipo kuja kwa Lut' aliwahuzunukia na akawaonea dhiki.Akasema: Hii leo ni siku ngumu! </p>
<p class="bodytextSW" id="77">78.  Wakamjia kaumu yake mbio mbio. Na kabla ya haya walikuwa wakitenda maovu.Yeye akasema: Enyi watu wangu! Hawa binti zangu, ndio wametakasika zaidi kwenu.Basi mcheni Mwenyezi Mungu, wala msinihizi mbele ya wageni wangu. Hivyo, hamnahata mtu mmoja miongoni mwenu aliye ongoka? </p>
<p class="bodytextSW" id="78">79.  Wakasema: Bila shaka umekwisha jua hatuna haki juu ya binti zako, naunayajua tunayo yataka. </p>
<p class="bodytextSW" id="79">80.  Akasema: Laiti ningeli kuwa na nguvu kwenu, au nategemea kwenye nguzo yenyenguvu! </p>
<p class="bodytextSW" id="80">81.  (Wajumbe) wakasema: Ewe Lut'! Sisi ni wajumbe wa Mola wako Mlezi. Hawahawatakufikia. Na wewe ondoka pamoja na ahali zako usiku ungalipo. Wala yeyotemiongoni mwenu asitazame nyuma, isipo kuwa mkeo, kwani yeye utamfika msibautakao wafika hao. Hakika miadi yao ni asubuhi. Je, asubuhi si karibu? </p>
<p class="bodytextSW" id="81">82.  Basi ilipo fika amri yetu tuliigeuza nchi juu chini, na tukawateremshia mvuaya changarawe za udongo mgumu ulio kamatana wa Motoni, </p>
<p class="bodytextSW" id="82">83.  Zilizo tiwa alama kwa Mola wako Mlezi. Na haya hayako mbali na wenyekudhulumu wengineo. </p>
<p class="bodytextSW" id="83">84.  Na kwa watu wa Madyana tuliwatumia ndugu yao Shua'ib. Akasema: Enyi watuwangu! Muabuduni Mwenyezi Mungu. Nyinyi hamna Mungu ila Yeye, wala msipunguzevipimo na mizani. Mimi nakuoneni mmo katika hali njema, nami nakukhofieni adhabuya Siku kubwa hiyo itakayo kuzungukeni. </p>
<p class="bodytextSW" id="84">85.  Na enyi watu wangu! Timizeni vipimo na mizani kwa uadilifu wala msiwakhiniwatu vitu vyao; wala msieneze uovu katika nchi mkafanya uharibifu. </p>
<p class="bodytextSW" id="85">86.  Alivyo kubakishieni Mwenyezi Mungu ndiyo bora kwa ajili yenu, ikiwa nyinyini Waumini. Wala mimi siye mlinzi wenu. </p>
<p class="bodytextSW" id="86">87.  Wakasema: Ewe Shua'ibu! Ni sala zako ndizo zinazo kuamrisha tuyaache waliyokuwa wakiyaabudu baba zetu, au tuache kufanya tupendavyo katika mali zetu? Amahakika wewe ni mstahamilivu kweli na mwongofu! </p>
<p class="bodytextSW" id="87">88.  Akasema: Enyi watu wangu! Mwaonaje ikiwa ninayo dalili wazi inayo tokana naMola wangu Mlezi, na ikawa Yeye ameniruzuku riziki njema kutoka kwake? Wala mimisipendi kukukhalifuni nikafanya yale ninayo kukatazeni. Sitaki ila kutengeneza </p>
<p class="bodytextSW" id="88">kiasi ninavyo weza. Na sipati kuwezeshwa haya ila na Mwenyezi Mungu. Kwake Yeyeninategemea, na kwake Yeye naelekea. </p>
<p class="bodytextSW" id="89">89.  Na enyi watu wangu! Kukhalifiana nami kusikupelekeeni hata mkasibiwa kamawalivyo sibiwa watu wa Nuhu, au watu wa Hud, au watu wa Saleh. Na watu wa Lut'si mbali nanyi. </p>
<p class="bodytextSW" id="90">90.  Na ombeni msamaha kwa Mola wenu Mlezi, tena tubuni kwake. Hakika Mola wanguMlezi ni Mwenye kurehemu na Mwenye upendo. </p>
<p class="bodytextSW" id="91">91.  Wakasema: Ewe Shua'ibu! Mengi katika hayo unayo yasema hatuyafahamu. Na sisitunakuona huna nguvu kwetu. Lau kuwa si jamaa zako tunge kupiga mawe, wala wewesi mtukufu kwetu. </p>
<p class="bodytextSW" id="92">92.  Akasema: Enyi watu wangu! Kwani jamaa zangu ni watukufu zaidi kwenu kulikoMwenyezi Mungu? Na Yeye mmemueka nyuma ya migongo yenu! Hakika Mola wangu Mlezini Mwenye kuyazunguka yote mnayo yatenda. </p>
<p class="bodytextSW" id="93">93.  Na enyi watu wangu! Fanyeni mwezayo, na mimi pia ninafanya. Karibuni mtajuani nani itakaye mfikia adhabu ya kumhizi, na nani aliye mwongo. Na ngojeni, mimipia ninangoja pamoja nanyi. </p>
<p class="bodytextSW" id="94">94.  Na ilipo fika amri yetu, tulimwokoa Shua'ibu na wale walio amini pamoja nayekwa rehema yetu. Na ukelele uliwanyakua walio dhulumu, na wakapambaukiwamajumbani mwao wamekufa kifudifudi! </p>
<p class="bodytextSW" id="95">95.  Kama kwamba hawakuwamo humo. Zingatia walivyo angamia watu wa Madyana, kamawalivyo angamia watu wa Thamud! </p>
<p class="bodytextSW" id="96">96.  Na hakika tulimtuma Musa pamoja na Ishara zetu na uthibitisho ulio wazi </p>
<p class="bodytextSW" id="97">97.  Kwa Firauni na waheshimiwa wake. Lakini wao walifuata amri ya Firauni, naamri ya Firauni haikuwa yenye uwongofu. </p>
<p class="bodytextSW" id="98">98.  Siku ya Kiyama atawatangulia watu wake na atawaingiza Motoni. Na muingiomuovu ulioje huo! </p>
<p class="bodytextSW" id="99">99.  Nao wamefuatishiwa laana hapa duniani na Siku ya Kiyama. Ni mabaya yaliojewatakayo pewa! </p>
<p class="bodytextSW" id="100">100.  Hizi ni katika khabari za miji, tunakusimulia. Mingine ipo bado na mingineimefyekwa. </p>
<p class="bodytextSW" id="101">101.  Na Sisi hatukuwadhulumu, lakini wao wenyewe wamejidhulumu. Na miungu yaowaliyo kuwa wakiiomba badala ya Mwenyezi Mungu haikuwafaa kitu ilipo kuja amriya Mola wako Mlezi. Na hiyo miungu haikuwazidishia ila maangamizo tu. </p>
<p class="bodytextSW" id="102">102.  Na ndio kama hivyo ndivyo inavyo kuwa Mola wako Mlezi anapo ikamata mijiinapo kuwa imedhulumu. Hakika mkamato wake ni mchungu na mkali. </p>
<p class="bodytextSW" id="103">103.  Hakika katika haya ipo ishara kwa yule anaye ogopa adhabu ya Akhera. Hiyondiyo Siku itakayo kusanyiwa watu, na hiyo ndiyo Siku itakayo shuhudiwa. </p>
<p class="bodytextSW" id="104">104.  Na Sisi hatuiakhirishi ila kwa muda unao hisabiwa. </p>
<p class="bodytextSW" id="105">105.  Siku hiyo itakapo fika, hatosema hata mtu mmoja ila kwa idhini yakeMwenyezi Mungu. Kati yao watakuwamo waliomo mashakani na wenye furaha. </p>
<p class="bodytextSW" id="106">106.  Ama wale wa mashakani hao watakuwamo Motoni wakiyayayatika na kukoroma. </p>
<p class="bodytextSW" id="107">107.  Watadumu humo muda wa kudumu mbingu na ardhi, isipo kuwa apendavyo Molawako Mlezi. Hakika Mola wako Mlezi hutenda apendavyo. </p>
<p class="bodytextSW" id="108">108.  Na ama wale walio bahatika, wao watakuwamo Peponi wakidumu humo muda wakudumu mbingu na ardhi, isipo kuwa apendavyo Mola wako Mlezi. Hicho ni kipawakisio na ukomo. </p>
<p class="bodytextSW" id="109">109.  Basi usiwe na shaka juu ya wanayo yaabudu hao. Hawaabudu ila kama walivyoabudu baba zao zamani. Na hakika Sisi tutawatimilizia fungu lao bila yakupunguzwa. </p>
<p class="bodytextSW" id="110">110.  Na kwa yakini tulimpa Musa Kitabu; zikazuka khitilafu ndani yake. Na laukuwa si neno lilio kwisha tangulia kutoka kwa Mola wako Mlezi, bila ya shakaingeli hukumiwa baina yao. Na hakika wao wamo katika shaka juu yake inayowahangaisha. </p>
<p class="bodytextSW" id="111">111.  Na hakika Mola wako Mlezi atawatimilizia malipo ya vitendo vyao. HakikaYeye anayo khabari ya wayatendayo. </p>
<p class="bodytextSW" id="112">112.  Basi, simama sawa sawa kama ulivyo amrishwa, wewe na wale wanao elekea kwaMwenyezi Mungu pamoja nawe; wala msikiuke mipaka. Hakika Yeye anayaona yotemyatendayo. </p>
<p class="bodytextSW" id="113">113.  Wala msiwategemee wanao dhulumu, usije ukakuguseni Moto. Wala nyinyi hamnawalinzi badala ya Mwenyezi Mungu, wala tena hamtasaidiwa. </p>
<p class="bodytextSW" id="114">114.  Na shika Sala katika ncha mbili za mchana na nyakati za usiku zilizo karibuna mchana. Hakika mema huondoa maovu. Huu ni ukumbusho kwa wanao kumbuka. </p>
<p class="bodytextSW" id="115">115.  Na subiri, kwani Mwenyezi Mungu hapotezi ujira wa wanao fanya wema. </p>
<p class="bodytextSW" id="116">116.  Basi mbona hawakuwamo katika watu wa kabla yenu wenye vyeo na wasaa wanaokataza uharibifu katika nchi, isipo kuwa wachache tu, ambao ndio tulio waokoa?Na walio dhulumu walifuata starehe zao, na wakawa ni wakosefu. </p>
<p class="bodytextSW" id="117">117.  Wala hakuwa Mola wako Mlezi wa kuihiliki miji kwa dhulma tu na hali watuwake ni watenda mema. </p>
<p class="bodytextSW" id="118">118.  Na Mola wako Mlezi angeli penda ange wafanya watu wote wakawa umma mmoja.Lakini hawaachi kukhitalifiana, </p>
<p class="bodytextSW" id="119">119.  Isipo kuwa wale ambao Mola wako Mlezi amewarehemu; na kwa hiyo ndioMwenyezi Mungu amewaumba. Na litatimia neno la Mola wako Mlezi: Kweli kwelinitaijaza Jahannam kwa majini na watu pamoja. </p>
<p class="bodytextSW" id="120">120.  Na yote tunayo kusimulia katika khabari za Mitume ni ya kukupa nguvu moyowako. Na katika haya imekujia haki na mawaidha na ukumbusho kwa Waumini. </p>
<p class="bodytextSW" id="121">121.  Na waambie wale wasio amini: Fanyeni muwezavyo, nasi pia tunafanya. </p>
<p class="bodytextSW" id="122">122.  Na ngojeni, na sisi tunangoja. </p>
<p class="bodytextSW" id="123">123.  Na ni vya Mwenyezi Mungu tu vyote vilivyo fichikana katika ardhi na mbingu,na mambo yote yatarejezwa kwake. Basi muabudu Yeye na umtegemee Yeye. Na Molawako Mlezi haghafiliki na yale mnayo yatenda. </p>

</body>
</html>