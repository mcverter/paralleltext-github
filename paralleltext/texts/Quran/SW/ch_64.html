
<!DOCTYPE html> 
<html lang=”SW”>
  <head>
    <title> Koran :  Chapter 64 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 68. SURAT AL-QALAM </p>
<p class="bodytextSW" id="2">1.  Nuun. Naapa kwa kalamu na yale wayaandikayo, </p>
<p class="bodytextSW" id="3">2.  Kwa neema ya Mola wako Mlezi wewe si mwendawazimu. </p>
<p class="bodytextSW" id="4">3.  Na kwa hakika wewe una malipo yasiyo katika. </p>
<p class="bodytextSW" id="5">4.  Na hakika wewe una tabia tukufu. </p>
<p class="bodytextSW" id="6">5.  Karibu utaona, na wao wataona, </p>
<p class="bodytextSW" id="7">6.  Ni nani kati yenu aliye pandwa na wazimu. </p>
<p class="bodytextSW" id="8">7.  Hakika Mola wako Mlezi ndiye Yeye ajuaye zaidi nani aliye ipotea Njia yake,na Yeye ndiye anaye wajua zaidi walio ongoka. </p>
<p class="bodytextSW" id="9">8.  Basi usiwat'ii wanao kadhibisha. </p>
<p class="bodytextSW" id="10">9.  Wanatamani lau unge lainisha ili nao wakulainishie. </p>
<p class="bodytextSW" id="11">10.  Wala usimt'ii kila mwingi wa kuapa wa kudharauliwa, </p>
<p class="bodytextSW" id="12">11.  Mtapitapi, apitaye akifitini, </p>
<p class="bodytextSW" id="13">12.  Mwenye kuzuia kheri, dhaalimu, mwingi wa madhambi, </p>
<p class="bodytextSW" id="14">13.  Mkavu, na juu ya hayo, mshari, amejipachika tu. </p>
<p class="bodytextSW" id="15">14.  Ati kwa kuwa ana mali na watoto! </p>
<p class="bodytextSW" id="16">15.  Anapo somewa Aya zetu, husema: Hizi ni simulizi za uwongo za watu wa zamani! </p>
<p class="bodytextSW" id="17">16.  Tutamtia kovu juu ya pua yake. </p>
<p class="bodytextSW" id="18">17.  Hakika tumewajaribu hawa kama tulivyo wajaribu wale wenye shamba, walipo apakwamba watayavuna mazao yake itakapo kuwa asubuhi. </p>
<p class="bodytextSW" id="19">18.  Wala hawakusema: Mungu akipenda! </p>
<p class="bodytextSW" id="20">19.  Basi lilitokea tukio juu yake kutoka kwa Mola wako Mlezi, nao wamelala! </p>
<p class="bodytextSW" id="21">20.  Likawa kama usiku wa giza. </p>
<p class="bodytextSW" id="22">21.  Asubuhi wakaitana. </p>
<p class="bodytextSW" id="23">22.  Ya kwamba nendeni kondeni mwenu ikiwa mnataka kuvuna. </p>
<p class="bodytextSW" id="24">23.  Basi walikwenda na huku wakinong'onezana, </p>
<p class="bodytextSW" id="25">24.  Ya kuwa leo hata masikini mmoja asikuingilieni. </p>
<p class="bodytextSW" id="26">25.  Na walikwenda asubuhi, nao wameshikilia azimio hilo. </p>
<p class="bodytextSW" id="27">26.  Basi walipo liona, wakasema: Hakika tumepotea! </p>
<p class="bodytextSW" id="28">27.  Bali tumenyimwa! </p>
<p class="bodytextSW" id="29">28.  Mbora wao akasema: Sikukwambieni, kwa nini hamumtakasi Mwenyezi Mungu? </p>
<p class="bodytextSW" id="30">29.  Wakasema: Ametakasika Mola wetu Mlezi! Hakika sisi tulikuwa wenye kudhulumu. </p>
<p class="bodytextSW" id="31">30.  Basi wakakabiliana kulaumiana wao kwa wao. </p>
<p class="bodytextSW" id="32">31.  Wakasema: Ole wetu! Tulikuwa tumeikiuka mipaka! </p>
<p class="bodytextSW" id="33">32.  Asaa Mola wetu Mlezi akatubadilishia lilio bora kuliko hili. Hakika sisi ni wenye kurejea kwa Mola wetu Mlezi. </p>
<p class="bodytextSW" id="34">33.  Namna hivi yanakuwa mateso, na bila ya shaka mateso ya Akhera ni makubwazaidi, laiti wangeli jua! </p>
<p class="bodytextSW" id="35">34.  Hakika wachamngu watakuwa na Bustani za neema kwa Mola wao Mlezi. </p>
<p class="bodytextSW" id="36">35.  Kwani tutawafanya Waislamu kama wakosefu? </p>
<p class="bodytextSW" id="37">36.  Mna nini? Mnahukumu vipi? </p>
<p class="bodytextSW" id="38">37.  Au mnacho kitabu ambacho ndani yake mnasoma? </p>
<p class="bodytextSW" id="39">38.  Kuwa mtapata humo mnayo yapenda? </p>
<p class="bodytextSW" id="40">39.  Au mnazo ahadi za viapo juu yetu za kufika Siku ya Kiyama ya kuwa hakikamtapata kila mnayo jihukumia? </p>
<p class="bodytextSW" id="41">40.  Waulize: Ni nani miongoni mwao dhamini wa haya? </p>
<p class="bodytextSW" id="42">41.  Au wanao washirika? Basi wawalete washirika wao wakiwa wanasema kweli. </p>
<p class="bodytextSW" id="43">42.  Siku utakapo wekwa wazi mundi, na wataitwa kusujudu, lakini hawataweza, </p>
<p class="bodytextSW" id="44">43.  Macho yao yatainama chini, fedheha itawafunika. Na hakika walikuwa wakiitwawasujudu walipo kuwa wazima -</p>
<p class="bodytextSW" id="45">44.  Basi niache na wanao kadhibisha maneno haya! Tutawavutia kidogo kidogo kwamahali wasipo pajua. </p>
<p class="bodytextSW" id="46">45.  Na ninawapururia muhula; hakika hila zangu ni imara. </p>
<p class="bodytextSW" id="47">46.  Au unawaomba ujira, na wao wanaemewa na gharama hiyo? </p>
<p class="bodytextSW" id="48">47.  Au iko kwao siri, basi wao wanaiandika? </p>
<p class="bodytextSW" id="49">48.  Basi ingojee hukumu ya Mola wako Mlezi, wala usiwe kama mmezwa na samaki,alipo nadi naye kazongwa. </p>
<p class="bodytextSW" id="50">49.  Kama isingeli mfikia neema kutoka kwa Mola wake Mlezi, bila ya shaka angelitupwa ufukweni naye ni mwenye kulaumiwa. </p>
<p class="bodytextSW" id="51">50.  Lakini Mola wake Mlezi alimteua na akamfanya miongoni mwa watu wema. </p>
<p class="bodytextSW" id="52">51.  Na walio kufuru hukaribia kukutelezesha kwa macho yao, wanapo sikiamawaidha, na wanasema: Hakika yeye ni mwendawazimu. </p>
<p class="bodytextSW" id="53">52.  Na hayakuwa haya, ila ni ukumbusho kwa walimwengu wote. </p>

</body>
</html>