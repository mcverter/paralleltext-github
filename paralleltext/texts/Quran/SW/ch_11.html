
<!DOCTYPE html> 
<html lang=”SW”>
  <head>
    <title> Koran :  Chapter 11 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 15. SURATUL HIJR </p>
<p class="bodytextSW" id="2">1.  Alif Lam Ra. (A.L.R). Hizi ni Aya za Kitabu na Qur'ani inayo bainisha. </p>
<p class="bodytextSW" id="3">2.  HUENDA ikawa walio kufuru wakatamani wange kuwa Waislamu. </p>
<p class="bodytextSW" id="4">3.  Waache wale, na wastarehe, na iwazuge tamaa. Watakuja jua. </p>
<p class="bodytextSW" id="5">4.  Na hatukuuangamiza mji wowote ule ila ulikuwa na muda wake maalumu. </p>
<p class="bodytextSW" id="6">5.  Hawawezi watu wowote kuitangulia ajali yao, wala kuchelewa. </p>
<p class="bodytextSW" id="7">6.  Na walisema: Ewe uliyeteremshiwa Ukumbusho! Hakika wewe ni mwendawazimu. </p>
<p class="bodytextSW" id="8">7.  Mbona hutuletei Malaika ikiwa wewe ni miongoni mwa wasemao kweli? </p>
<p class="bodytextSW" id="9">8.  Sisi hatuwateremshi Malaika ila kwa sababu ya haki, na hapo hawatapewamuhula. </p>
<p class="bodytextSW" id="10">9.  Hakika Sisi ndio tulio teremsha Ukumbusho huu, na hakika Sisi ndio tutaoulinda. </p>
<p class="bodytextSW" id="11">10.  Na hakika tulikwisha watumia Mitume mataifa ya mwanzo. </p>
<p class="bodytextSW" id="12">11.  Na hakuwafikia Mtume ila walimkejeli. </p>
<p class="bodytextSW" id="13">12.  Na kama hivi ndivyo tunavyo ingiza katika nyoyo za wakosefu. </p>
<p class="bodytextSW" id="14">13.  Hawayaamini haya, na hali ya kuwa umekwisha wapitia mfano wa watu wa kale. </p>
<p class="bodytextSW" id="15">14.  Na lau tungeli wafungulia mlango wa mbingu, wakawa wanapanda, </p>
<p class="bodytextSW" id="16">15.  Basi wangeli sema: Macho yetu yamelevywa, bali sisi wenyewe tumerogwa. </p>
<p class="bodytextSW" id="17">16.  Na hakika tumeweka katika mbingu vituo vya sayari, na tumezipamba kwa wenyekuangalia. </p>
<p class="bodytextSW" id="18">17.  Na tumezilinda na kila shetani afukuzwaye. </p>
<p class="bodytextSW" id="19">18.  Isipo kuwa mwenye kusikiliza kwa kuibia, naye hufuatwa na kijinga cha motokinacho onekana. </p>
<p class="bodytextSW" id="20">19.  Na ardhi tumeitandaza na humo tumeweka milima, na tumeotesha kila kitu kwakiasi chake. </p>
<p class="bodytextSW" id="21">20.  Na tumekujaalieni humo vitu vya maisha yenu, na ya hao ambao nyinyi siowenye kuwaruzuku. </p>
<p class="bodytextSW" id="22">21.  Na hakuna chochote ila asili yake inatokana na Sisi; wala hatukiteremshi ilakwa kipimo maalumu. </p>
<p class="bodytextSW" id="23">22.  Na tunazipeleka pepo za kupandishia, na tunateremsha kutoka mbinguni maji,kisha tukakunywesheni maji hayo. Wala si nyinyi mnayo yaweka. </p>
<p class="bodytextSW" id="24">23.  Na Sisi ndio tunao huisha na tunao fisha. Na Sisi ndio Warithi. </p>
<p class="bodytextSW" id="25">24.  Na tunawajua walio tangulia katika nyinyi, na tunawajua walio taakhari. </p>
<p class="bodytextSW" id="26">25.  Na hakika Mola wako Mlezi ndiye atakaye wakusanya. Hakika Yeye ni Mwenyehikima na Mjuzi. </p>
<p class="bodytextSW" id="27">26. Na tulimuumba mtu kwa udongo unao toa sauti,unao tokana na matope yaliyo tiwa sura.  27.  Na majini tuliwaumba kabla kwa moto wa upepo umoto. </p>
<p class="bodytextSW" id="28">28.  Na Mola wako Mlezi alipo waambia Malaika: Hakika Mimi nitamuumba mtu kwaudongo unao toa sauti, unao tokana na matope yaliyo tiwa sura. </p>
<p class="bodytextSW" id="29">29.  Basi nitakapo mkamilisha na nikampulizia roho yangu, basi mumwangukiekumsujudia. </p>
<p class="bodytextSW" id="30">30.  Basi Malaika wote pamoja walimsujudia, </p>
<p class="bodytextSW" id="31">31.  Isipo kuwa Iblisi. Yeye alikataa kuwa pamoja na walio sujudu. </p>
<p class="bodytextSW" id="32">32.  (Mwenyezi Mungu) akasema: Ewe Iblisi! Una nini hata hukuwa pamoja na waliosujudu? </p>
<p class="bodytextSW" id="33">33.  Akasema: Haiwi mimi nimsujudie mtu uliye muumba kwa udongo unao toa sauti,unao tokana na matope yenye sura. </p>
<p class="bodytextSW" id="34">34.(Mwenyezi Mungu) akasema: Basi toka humo, kwani hakika wewe ni maluuni!  35.  Na hakika juu yako ipo laana mpaka Siku ya Malipo. </p>
<p class="bodytextSW" id="35">36.  Akasema (Iblisi): Mola wangu Mlezi! Nipe muhula mpaka siku watapo fufuliwa. </p>
<p class="bodytextSW" id="36">37.  (Mwenyezi Mungu) akasema: Hakika wewe ni katika walio pewa muhula </p>
<p class="bodytextSW" id="37">38.  Mpaka siku ya wakati maalumu. </p>
<p class="bodytextSW" id="38">39.  Akasema: Mola wangu Mlezi! Ilivyo kuwa umenitia makosani, basi nahakikishanitawazaini hapa duniani na nitawapoteza wote, </p>
<p class="bodytextSW" id="39">40.  Ila waja wako walio safika. </p>
<p class="bodytextSW" id="40">41.  Akasema: Hii Njia ya kujia kwangu Iliyo Nyooka. </p>
<p class="bodytextSW" id="41">42.  Hakika waja wangu, wewe hutakuwa na mamlaka juu yao, isipo kuwa walewapotofu walio kufuata. </p>
<p class="bodytextSW" id="42">43.  Na bila shaka Jahannamu ndipo pahali pao walipo ahidiwa wote. </p>
<p class="bodytextSW" id="43">44.  Ina milango saba; na kwa kila mlango iko sehemu walio tengewa. </p>
<p class="bodytextSW" id="44">45.  Hakika wachamngu watakuwa katika Mabustani na chemchem. </p>
<p class="bodytextSW" id="45">46.  (Wataambiwa:) Ingieni kwa salama na amani. </p>
<p class="bodytextSW" id="46">47.  Na tutaondoa chuki iliyo kuwamo vifuani mwao, wawe ndugu juu ya viti vyaenzi wameelekeana. </p>
<p class="bodytextSW" id="47">48.  Humo hayatawagusa machofu, wala hawatatolewa humo. </p>
<p class="bodytextSW" id="48">49.  Waambie waja wangu ya kwamba Mimi ndiye Mwenye kusamehe, Mwenye kurehemu. </p>
<p class="bodytextSW" id="49">50.  Na kwamba adhabu yangu ndio adhabu iliyo chungu! </p>
<p class="bodytextSW" id="50">51.  Na uwape khabari za wageni wa Ibrahim. </p>
<p class="bodytextSW" id="51">52.  Walipo ingia kwake na wakasema: Salama! Yeye akasema: Hakika sisitunakuogopeni. </p>
<p class="bodytextSW" id="52">53.  Wakasema: Usiogope. Sisi tunakubashiria kijana mwenye ujuzi. </p>
<p class="bodytextSW" id="53">54.  Akasema: Mnanibashiria nami uzee umenishika! Basi kwa njia ganimnanibashiria? </p>
<p class="bodytextSW" id="54">55.  Wakasema: Tunakubashiria kwa haki; basi usiwe miongoni mwa wanao kata tamaa. </p>
<p class="bodytextSW" id="55">56.  Akasema: Na nani anaye kata tamaa na rehema ya Mola wake Mlezi ila walewalio potea? </p>
<p class="bodytextSW" id="56">57.  Akasema: Hebu nini amri yenu, enyi wajumbe? </p>
<p class="bodytextSW" id="57">58.  Wakasema: Hakika sisi tumetumwa kwa kaumu ya wakosefu! </p>
<p class="bodytextSW" id="58">59.  Isipo kuwa walio mfuata Luut'i. Bila ya shaka sisi tutawaokoa hao wote. </p>
<p class="bodytextSW" id="59">60.  Ila mkewe. Tunakadiria huyo atakuwa miongoni watao bakia nyuma. </p>
<p class="bodytextSW" id="60">61.  Basi wale wajumbe walipo fika kwa Luut'i, </p>
<p class="bodytextSW" id="61">62.  Alisema (Luut'i): Hakika nyinyi ni watu msio juulikana. </p>
<p class="bodytextSW" id="62">63.  Wakasema: Bali sisi tumekuletea yale waliyo kuwa wakiyafanyia shaka. </p>
<p class="bodytextSW" id="63">64.  Na tumefika kwako kwa Haki, na hakika sisi tunasema kweli. </p>
<p class="bodytextSW" id="64">65.  Basi ondoka na ahli zako usiku ungalipo, nawe ufuate nyuma yao, wala yeyotekati yenu asigeuke nyuma. Na mwende mnapo amrishwa. </p>
<p class="bodytextSW" id="65">66.  Na tukamfunulia hukumu hiyo, ya kwamba hata wa mwisho wao hao ikifikaasubuhi atakuwa kesha katiliwa mbali. </p>
<p class="bodytextSW" id="66">67.  Na wakaja watu wa mji ule nao furahani. </p>
<p class="bodytextSW" id="67">68.  Akasema: Hakika hawa wageni wangu, basi msinifedheheshe. </p>
<p class="bodytextSW" id="68">69.  Na mcheni Mwenyezi Mungu, wala msinihizi. </p>
<p class="bodytextSW" id="69">70.  Wakasema: Sisi hatukukukataza usimkaribishe yeyote? </p>
<p class="bodytextSW" id="70">71.  Akasema: Hawa binti zangu, ikiwa nyinyi ni watendaji. </p>
<p class="bodytextSW" id="71">72.  Naapa kwa umri wako! Hakika hao walikuwa katika ulevi wao, wakihangaikaovyo. </p>
<p class="bodytextSW" id="72">73.  Ukelele ukawatwaa wakipambaukiwa. </p>
<p class="bodytextSW" id="73">74.  Na tukaigeuza nchi juu chini, na tukawanyeshea mvua ya mawe ya udongo waMotoni. </p>
<p class="bodytextSW" id="74">75.  Hakika katika hayo zipo ishara kwa waaguzi. </p>
<p class="bodytextSW" id="75">76.  Na miji hii ipo kwenye njia inayo pitiwa. </p>
<p class="bodytextSW" id="76">77.  Hakika katika hayo ipo ishara kwa Waumini. </p>
<p class="bodytextSW" id="77">78.  Na hakika watu wa Kichakani walikuwa wenye kudhulumu. </p>
<p class="bodytextSW" id="78">79.  Kwa hivyo tukawaadhibu. Na nchi mbili hizi ziko kwenye njia ilio wazi. </p>
<p class="bodytextSW" id="79">80.  Na bila ya shaka wakaazi wa Hijr waliwakanusha Mitume. </p>
<p class="bodytextSW" id="80">81.  Na tuliwapa ishara zetu, nao wakazipuuza. </p>
<p class="bodytextSW" id="81">82.  Nao walikuwa wakichonga majumba katika milima kwa amani. </p>
<p class="bodytextSW" id="82">83.  Basi ukelele ukawatwaa asubuhi. </p>
<p class="bodytextSW" id="83">84.  Hayakuwafaa waliyo kuwa wakiyachuma. </p>
<p class="bodytextSW" id="84">85.  Na hatukuziumba mbingu na ardhi na vilivyomo ndani yake ila kwa ajili yaHaki. Na hakika Kiyama kitafika. Basi samehe msamaha mzuri. </p>
<p class="bodytextSW" id="85">86.  Hakika Mola wako Mlezi ndiye Muumbaji Mjuzi. </p>
<p class="bodytextSW" id="86">87.  Na tumekupa Aya saba zinazo somwa mara kwa mara, na Qur'ani Tukufu. </p>
<p class="bodytextSW" id="87">88.  Usivitumbulie macho yako vitu tulivyo waneemesha makundi fulani kati yao,wala usiwahuzunikie. Na wainamishie bawa lako (la huruma) Waumini. </p>
<p class="bodytextSW" id="88">89.  Na sema: Hakika mimi ni mwonyaji mwenye kubainisha. </p>
<p class="bodytextSW" id="89">90.  Kama hivyo tuliwateremshia walio gawa, </p>
<p class="bodytextSW" id="90">91.  Ambao wakaifanya Qur'ani vipande vipande. </p>
<p class="bodytextSW" id="91">92.  Basi Naapa kwa Mola wako Mlezi! Tutawahoji wote, </p>
<p class="bodytextSW" id="92">93.  Kwa waliyo kuwa wakiyatenda. </p>
<p class="bodytextSW" id="93">94.  Basi wewe yatangaze uliyo amrishwa, na jitenge na washirikina. </p>
<p class="bodytextSW" id="94">95.  Hakika Sisi tunatosha kukukinga na wanao kejeli. </p>
<p class="bodytextSW" id="95">96.  Hao wanao fanya kuwa pamoja na Mwenyezi Mungu yupo mungu mwingine. Basi,watakuja jua! </p>
<p class="bodytextSW" id="96">97.  Na Sisi tunajua kwa hakika kuwa wewe kifua chako kinaona dhiki kwa hayowayasemayo. </p>
<p class="bodytextSW" id="97">98.  Basi mtakase Mola wako Mlezi kwa kumhimidi, na uwe miongoni wanao msujudia. </p>
<p class="bodytextSW" id="98">99.  Na muabudu Mola wako Mlezi mpaka ikufikie Yakini. </p>

</body>
</html>