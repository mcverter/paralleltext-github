
<!DOCTYPE html> 
<html lang=”SW”>
  <head>
    <title> Koran :  Chapter 76 (Swahili) </title>
  <head>
    <meta language="SW">
    <meta charset="utf-8">
  </head>
  <body class="SW">
<p class="bodytextSW" id="1">SURA 80. SURAT A'BASA </p>
<p class="bodytextSW" id="2">1.  Alikunja kipaji na akageuka, </p>
<p class="bodytextSW" id="3">2.  Kwa sababu alimjia kipofu! </p>
<p class="bodytextSW" id="4">3.  Na nini kitakujuulisha pengine yeye atatakasika? </p>
<p class="bodytextSW" id="5">4.  Au atawaidhika, na mawaidha yamfae? </p>
<p class="bodytextSW" id="6">5.  Ama ajionaye hana haja, </p>
<p class="bodytextSW" id="7">6.  Wewe ndio unamshughulikia? </p>
<p class="bodytextSW" id="8">7.  Na si juu yako kama hakutakasika. </p>
<p class="bodytextSW" id="9">8.  Ama anaye kujia kwa juhudi, </p>
<p class="bodytextSW" id="10">9.  Naye anaogopa, </p>
<p class="bodytextSW" id="11">10.  Ndio wewe unampuuza? </p>
<p class="bodytextSW" id="12">11.  Sivyo hivyo! Huku ni kukumbushana. </p>
<p class="bodytextSW" id="13">12.  Basi anaye penda akumbuke. </p>
<p class="bodytextSW" id="14">13.  Yamo katika kurasa zilizo hishimiwa, </p>
<p class="bodytextSW" id="15">14.  Zilizo inuliwa, zilizo takaswa. </p>
<p class="bodytextSW" id="16">15.  Zimo mikononi mwa Malaika waandishi, </p>
<p class="bodytextSW" id="17">16.  Watukufu, wema. </p>
<p class="bodytextSW" id="18">17.  Ameangamia mwanaadamu! Nini kinacho mkufurisha? </p>
<p class="bodytextSW" id="19">18.  Kwa kitu gani amemuumba? </p>
<p class="bodytextSW" id="20">19.  Kwa tone la manii, akamuumba na akamkadiria. </p>
<p class="bodytextSW" id="21">20.  Kisha akamsahilishia njia. </p>
<p class="bodytextSW" id="22">21.  Kisha akamfisha, akamtia kaburini. </p>
<p class="bodytextSW" id="23">22.  Kisha apendapo atamfufua. </p>
<p class="bodytextSW" id="24">23.  La! Hajamaliza aliyo muamuru. </p>
<p class="bodytextSW" id="25">24.  Hebu mtu na atazame chakula chake. </p>
<p class="bodytextSW" id="26">25.  Hakika Sisi tumemimina maji kwa nguvu, </p>
<p class="bodytextSW" id="27">26.  Tena tukaipasua pasua ardhi kwa nguvu, </p>
<p class="bodytextSW" id="28">27.  Kisha tukaotesha humo nafaka, </p>
<p class="bodytextSW" id="29">28.  Na zabibu, na mimea ya majani, </p>
<p class="bodytextSW" id="30">29.  Na mizaituni, na mitende, </p>
<p class="bodytextSW" id="31">30.  Na bustani zenye miti iliyo songana baraabara, </p>
<p class="bodytextSW" id="32">31.  Na matunda, na malisho ya wanyama; </p>
<p class="bodytextSW" id="33">32.  Kwa manufaa yenu na mifugo yenu. </p>
<p class="bodytextSW" id="34">33.  Basi utakapo kuja ukelele, </p>
<p class="bodytextSW" id="35">34.  Siku ambayo mtu atamkimbia nduguye, </p>
<p class="bodytextSW" id="36">35.  Na mamaye na babaye, </p>
<p class="bodytextSW" id="37">36.  Na mkewe na wanawe -</p>
<p class="bodytextSW" id="38">37.  Kila mtu miongoni mwao siku hiyo atakuwa na lake la kumtosha. </p>
<p class="bodytextSW" id="39">38.  Siku hiyo ziko nyuso zitazo nawiri, </p>
<p class="bodytextSW" id="40">39.  Zitacheka, zitachangamka; </p>
<p class="bodytextSW" id="41">40.  Na nyuso siku hiyo zitakuwa na mavumbi, </p>
<p class="bodytextSW" id="42">41.  Giza totoro litazifunika, </p>
<p class="bodytextSW" id="43">42.  Hao ndio makafiri watenda maovu. </p>

</body>
</html>