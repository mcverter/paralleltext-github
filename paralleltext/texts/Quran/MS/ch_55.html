
<!DOCTYPE html> 
<html lang=”MS”>
  <head>
    <title> Koran :  Chapter 55 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 56. Al-Waaqi'ah </p>
<p class="bodytextMS" id="2">1.  Apabila berlaku hari kiamat itu, </p>
<p class="bodytextMS" id="3">2.  Tiada sesiapapun yang dapat mendustakan kejadiannya. </p>
<p class="bodytextMS" id="4">3.  Kejadian hari kiamat itu merendahkan (golongan yang ingkar) danmeninggikan (golongan yang taat). </p>
<p class="bodytextMS" id="5">4.  (Ia berlaku) semasa bumi bergoncang dengan sebebar-benar goncangan. </p>
<p class="bodytextMS" id="6">5.  Dan gunung-ganang dihancur leburkan dengan selebur-leburnya, </p>
<p class="bodytextMS" id="7">6.  Lalu menjadilah ia debu yang bertebaran, </p>
<p class="bodytextMS" id="8">7.  Dan kamu pula menjadi tiga puak (yang berlainan keadaannya); </p>
<p class="bodytextMS" id="9">8.  Iaitu puak pihak kanan; alangkah bahagianya keadaan puak pihak kananitu? </p>
<p class="bodytextMS" id="10">9.  Dan puak pihak kiri; alangkah seksanya keadaan puak pihak kiri itu? </p>
<p class="bodytextMS" id="11">10.  Dan (puak yang ketiga pula ialah) orang-orang yang telah mendahului(dalam mengerjakan kebaikan di dunia), yang akan mendahului (mencapaibalasan yang sebaik-baiknya di akhirat kelak); </p>
<p class="bodytextMS" id="12">11.  Mereka itulah orang-orang yang didampingkan (di sisi Allah), </p>
<p class="bodytextMS" id="13">12.  (Tinggal menetap) di dalam Syurga-syurga yang penuh nikmat. </p>
<p class="bodytextMS" id="14">13.  (Di antaranya) sekumpulan besar dari umat-umat manusia yangterdahulu; </p>
<p class="bodytextMS" id="15">14.  Dan sebilangan kecil dari orang-orang yang datang kemudian. </p>
<p class="bodytextMS" id="16">15.  (Mereka duduk di dalam Syurga itu) di atas takhta-takhta kebesaranyang bertatahkan permata; </p>
<p class="bodytextMS" id="17">16.  Sambil berbaring di atasnya dengan berhadap-hadapan. </p>
<p class="bodytextMS" id="18">17.  Mereka dilayani oleh anak-anak muda lelaki yang tetap kekal (dalamkeadaan mudanya), yang sentiasa beredar di sekitar mereka; </p>
<p class="bodytextMS" id="19">18.  Dengan membawa piala-piala minuman dan tekoh-tekoh serta piala ataugelas yang berisi arak (yang diambil) dari sungainya yang mengalir. </p>
<p class="bodytextMS" id="20">19.  Mereka tidak merasa pening kepala dan tidak pula mabuk dengan sebabmenikmatinya. </p>
<p class="bodytextMS" id="21">20.  Dan juga (dibawakan kepada mereka) buah-buahan dari jenis-jenisyang mereka pilih, </p>
<p class="bodytextMS" id="22">21.  Serta daging burung dari jenis-jenis yang mereka ingini. </p>
<p class="bodytextMS" id="23">22.  Dan (mereka dilayani) bidadari-bidadari yang cantik parasnya, </p>
<p class="bodytextMS" id="24">23.  Seperti mutiara yang tersimpan dengan sebaik-baiknya. </p>
<p class="bodytextMS" id="25">24.  (Semuanya itu) sebagai balasan bagi (amal-amal baik) yang merekatelah kerjakan. </p>
<p class="bodytextMS" id="26">25.  Mereka tidak akan mendengar dalam Syurga itu perkataan yang sia-siadan tiada pula sesuatu yang menyebabkan dosa; </p>
<p class="bodytextMS" id="27">26.  Mereka hanya mendengar ucapan: Selamat! Selamat! (dari satu kepadayang lain). </p>
<p class="bodytextMS" id="28">27.  Dan puak kanan, alangkah bahagianya keadaan puak kanan itu? </p>
<p class="bodytextMS" id="29">28.  Mereka bersenang-lenang di antara pohon-pohon bidara yang tidakberduri. </p>
<p class="bodytextMS" id="30">29.  Dan pokok-pokok pisang yang tersusun rapi buahnya, </p>
<p class="bodytextMS" id="31">30.  Dan naungan yang tetap terbentang, </p>
<p class="bodytextMS" id="32">31.  Dan air yang sentiasa mengalir, </p>
<p class="bodytextMS" id="33">32.  Serta buah-buahan yang banyak, </p>
<p class="bodytextMS" id="34">33.  Yang tidak putus-putus dan tidak pula terlarang mendapatnya, </p>
<p class="bodytextMS" id="35">34.  Dan tempat-tempat tidur yang tertinggi keadaannya. </p>
<p class="bodytextMS" id="36">35.  Sesungguhnya Kami telah menciptakan isteri-isteri mereka denganciptaan istimewa, </p>
<p class="bodytextMS" id="37">36.  Serta Kami jadikan mereka sentiasa dara (yang tidak pernahdisentuh), </p>
<p class="bodytextMS" id="38">37.  Yang tetap mencintai jodohnya, serta yang sebaya umurnya. </p>
<p class="bodytextMS" id="39">38.  (Semuanya itu disediakan) bagi puak kanan; </p>
<p class="bodytextMS" id="40">39.  Iaitu sebilangan besar dari orang-orang yang terdahulu, </p>
<p class="bodytextMS" id="41">40.  Dan sebilangan besar dari orang-orang yang datang kemudian. </p>
<p class="bodytextMS" id="42">41.  Dan puak kiri, alangkah seksanya keadaan puak kiri itu? </p>
<p class="bodytextMS" id="43">42.  Mereka diseksa dalam angin yang membakar dan air yang menggelegak </p>
<p class="bodytextMS" id="44">43.  Serta naungan dari asap hitam, </p>
<p class="bodytextMS" id="45">44.  Yang tidak sejuk dan tidak pula memberi kesenangan. </p>
<p class="bodytextMS" id="46">45.  Sesungguhnya mereka sebelum itu dilalaikan oleh kemewahan (dunia,dari mengingati hukum Tuhan). </p>
<p class="bodytextMS" id="47">46.  Dan mereka pula sentiasa melakukan dosa yang besar, </p>
<p class="bodytextMS" id="48">47.  Dan juga mereka selalu berkata: Adakah sesudah kita mati sertamenjadi tanah dan tulang, betulkah kita akan dibangkitkan hidup semula? </p>
<p class="bodytextMS" id="49">48.  Dan adakah juga datuk nenek kita yang telah lalu, (akandibangkitkan hidup semula)? </p>
<p class="bodytextMS" id="50">49.  Katakanlah (kepada mereka): Sesungguhnya orang-orang yang telahlalu dan orang-orang yang terkemudian, </p>
<p class="bodytextMS" id="51">50.  Tetap akan dihimpunkan pada masa yang ditentukan pada hari kiamatyang termaklum. </p>
<p class="bodytextMS" id="52">51.  Kemudian, sesungguhnya kamu wahai orang-orang yang sesat yangmendustakan (kedatangan hari kiamat), </p>
<p class="bodytextMS" id="53">52.  Tetap akan memakan (pada hari itu) dari sebatang pokok, iaitu pokokzaqqum, </p>
<p class="bodytextMS" id="54">53.  Maka kamu akan memenuhi perut kamu dari pokok (yang pahit buahnya)itu, </p>
<p class="bodytextMS" id="55">54.  Selepas itu kamu akan meminum pula dari air panas yang menggelegak, </p>
<p class="bodytextMS" id="56">55.  Iaitu kamu akan minum seperti unta yang berpenyakit sentiasa dahagadan tidak puas-puas. </p>
<p class="bodytextMS" id="57">56.  Inilah (jenis-jenis azab) yang disediakan untuk menyambut merekapada hari Pembalasan itu. </p>
<p class="bodytextMS" id="58">57.  Kamilah yang telah menciptakan kamu (dari tiada kepada ada wahaigolongan yang ingkar), maka ada baiknya kalau kamu percaya (akankebangkitan kamu hidup semula pada hari kiamat). </p>
<p class="bodytextMS" id="59">58.  (Mengapa kamu masih berdegil?) Tidakkah kamu memikirkan keadaan airmani yang kamu pancarkan (ke dalam rahim)? </p>
<p class="bodytextMS" id="60">59.  Adakah kamu yang menciptakannya atau Kami yang menciptakannya? </p>
<p class="bodytextMS" id="61">60.  Kamilah yang menentukan (dan menetapkan masa) kematian (tiap-tiapseorang) di antara kamu dan Kami tidak sekali-kali dapat dikalahkanatau dilemahkan; </p>
<p class="bodytextMS" id="62">61.  (Bahkan Kami berkuasa) menggantikan (kamu dengan) orang-orang yangserupa kamu (tetapi tidak seperti bawaan kamu) dan berkuasa menciptakankamu dalam bentuk kejadian yang kamu tidak mengetahuinya. </p>
<p class="bodytextMS" id="63">62.  Dan demi sesungguhnya, kamu telah sedia mengetahui tentang ciptaandiri kamu kali pertama, maka ada baiknya kalau kamu mengambil ingatan(bahawa Allah yang telah menciptakan kamu dari tiada kepada ada,berkuasa membangkitkan kamu hidup semula pada hari akhirat kelak). </p>
<p class="bodytextMS" id="64">63.  Maka (mengapa kamu masih berdegil?) Tidakkah kamu melihat apa yangkamu tanam? </p>
<p class="bodytextMS" id="65">64.  Kamukah yang menumbuhkannya atau Kami yang menumbuhkannya? </p>
<p class="bodytextMS" id="66">65.  Kalau Kami kehendaki, sudah tentu Kami akan jadikan tanaman itukering hancur (sebelum ia berbuah), maka dengan itu tinggallah kamudalam keadaan hairan dan menyesal, </p>
<p class="bodytextMS" id="67">66.  (Sambil berkata): Sesungguhnya kami menanggung kerugian. </p>
<p class="bodytextMS" id="68">67.  Bahkan kami hampa (dari mendapat sebarang hasil) </p>
<p class="bodytextMS" id="69">68.  Selain dari itu, tidakkah kamu melihat air yang kamu minum? </p>
<p class="bodytextMS" id="70">69.  Kamukah yang menurunkannya dari awan (sebagai hujan) atau Kami yangmenurunkannya? </p>
<p class="bodytextMS" id="71">70.  Kalau Kami kehendaki, Kami akan jadikan ia masin, maka ada baiknyakalau kamu bersyukur. </p>
<p class="bodytextMS" id="72">71.  Akhirnya, tidakkah kamu melihat api yang kamu nyalakan (dengan caradigesek)? </p>
<p class="bodytextMS" id="73">72.  Kamukah yang menumbuhkan pokok kayunya atau Kami yangmenumbuhkannya? </p>
<p class="bodytextMS" id="74">73.  Kami jadikan api (yang tercetus dari kayu basah) itu sebagaiperingatan (bagi orang-orang yang lalaikan kebenaran hari akhirat) dansebagai benda yang memberi kesenangan kepada orang-orang musafir. </p>
<p class="bodytextMS" id="75">74.  Oleh yang demikian (wahai orang yang lalai) bertasbihlah denganmemuji nama Tuhanmu Yang Maha Besar (sebagai bersyukur akan nikmat­nikmatNya itu). </p>
<p class="bodytextMS" id="76">75.  Maka Aku bersumpah: Demi tempat-tempat dan masa-masa turunnyabahagian-bahagian Al-Quran; </p>
<p class="bodytextMS" id="77">76.  Dan sebenarnya sumpah itu adalah sumpah yang besar, kalaulah kamumengetahuinya, -</p>
<p class="bodytextMS" id="78">77.  Bahawa sesungguhnya (yang dibacakan kepada kamu) itu ialah Al-Quranyang mulia, (yang sentiasa memberi ajaran dan pimpinan), </p>
<p class="bodytextMS" id="79">78.  Yang tersimpan dalam Kitab yang cukup terpelihara, </p>
<p class="bodytextMS" id="80">79.  Yang tidak disentuh melainkan oleh makhluk-makhluk yang diakuibersih suci; </p>
<p class="bodytextMS" id="81">80.  Al-Quran itu diturunkan dari Allah Tuhan sekalian alam. </p>
<p class="bodytextMS" id="82">81.  Patutkah kamu (wahai golongan yang kufur ingkar) bersikap sambillewa terhadap keterangan-keterangan Al-Quran ini? </p>
<p class="bodytextMS" id="83">82.  Dan kamu jadikan sikap kamu mendustakannya (sebagai ganti) bahagiandan nasib kamu (menerima dan bersyukur akan ajarannya)? </p>
<p class="bodytextMS" id="84">83.  Maka alangkah eloknya kalau semasa (roh seseorang dari kamu yanghampir mati) sampai ke kerongkongnya; </p>
<p class="bodytextMS" id="85">84.  Sedang kamu pada masa itu (berada di sekelilingnya) menyaksikankeadaannya, -</p>
<p class="bodytextMS" id="86">85.  Dan Kami lebih dekat kepadanya daripada kamu, tetapi kamu tidakmelihat, </p>
<p class="bodytextMS" id="87">86.  Maka bukankah elok kalau kamu orang-orang yang tidak dikuasai (dantidak tunduk kepada kekuasaan Kami); </p>
<p class="bodytextMS" id="88">87.  Kamu kembalikan roh itu (kepada keadaan sebelumnya) jika betul kamuorang-orang yang benar? </p>
<p class="bodytextMS" id="89">88.  Kesudahannya: Jika dia (yang mati itu) dari orang-orang"Muqarrabiin", </p>
<p class="bodytextMS" id="90">89.  Maka (dia akan beroleh) rehat kesenangan dan rahmat kesegaran,serta Syurga kenikmatan. </p>
<p class="bodytextMS" id="91">90.  Dan jika dia dari puak kanan, </p>
<p class="bodytextMS" id="92">91.  Maka (akan dikatakan kepadanya): Selamat sejahtera kepadamu,(kerana engkau) dari puak kanan. </p>
<p class="bodytextMS" id="93">92.  Dan jika dia dari (puak kiri) yang mendustakan (Rasulnya), lagisesat, </p>
<p class="bodytextMS" id="94">93.  Maka sambutan yang disediakan baginya adalah dari air panas yangmenggelegak, </p>
<p class="bodytextMS" id="95">94.  Serta bakaran api Neraka. </p>
<p class="bodytextMS" id="96">95.  Sesungguhnya (segala yang disebutkan) itu adalah kebenaran yangdiyakini. </p>
<p class="bodytextMS" id="97">96.  Oleh itu, bertasbihlah dengan memuji nama Tuhanmu Yang Maha Besar. </p>

</body>
</html>