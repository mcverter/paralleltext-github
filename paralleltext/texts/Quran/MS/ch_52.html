
<!DOCTYPE html> 
<html lang=”MS”>
  <head>
    <title> Koran :  Chapter 52 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 53. An-Najm </p>
<p class="bodytextMS" id="2">1.  Demi bintang semasa ia menjunam, </p>
<p class="bodytextMS" id="3">2.  Rakan kamu (Nabi Muhammad yang kamu tuduh dengan berbagai tuduhanitu), tidaklah dia menyeleweng (dari jalan yang benar) dan dia pulatidak sesat (dengan kepercayaan yang salah). </p>
<p class="bodytextMS" id="4">3.  Dan dia tidak memperkatakan (sesuatu yang berhubung dengan agamaIslam) menurut kemahuan dan pendapatnya sendiri. </p>
<p class="bodytextMS" id="5">4.  Segala yang diperkatakannya itu (samada Al-Quran atau hadis) tidaklain hanyalah wahyu yang diwahyukan kepadanya. </p>
<p class="bodytextMS" id="6">5.  Wahyu itu (disampaikan dan) diajarkan kepadanya oleh (malaikatjibril) yang amat kuat gagah, </p>
<p class="bodytextMS" id="7">6.  Lagi yang mempunyai kebijaksanaan; kemudian dia memperlihatkandirinya (kepada Nabi Muhammad) dengan rupanya asal, </p>
<p class="bodytextMS" id="8">7.  Sedang dia berada di arah yang tinggi (di langit); </p>
<p class="bodytextMS" id="9">8.  Kemudian dia mendekatkan dirinya (kepada Nabi Muhammad), lalu diaberjuntai sedikit demi sedikit, </p>
<p class="bodytextMS" id="10">9.  Sehingga menjadilah jarak (di antaranya dengan Nabi Muhammad)sekadar dua hujung busaran panah atau lebih dekat lagi; </p>
<p class="bodytextMS" id="11">10.  Lalu Allah wahyukan kepada hambaNya (Muhammad, dengan perantaraanmalaikat Jibril) apa yang telah diwahyukanNya. </p>
<p class="bodytextMS" id="12">11.  Hati (Nabi Muhammad) tidak mendustakan apa yang dilihatnya. </p>
<p class="bodytextMS" id="13">12.  Jika demikian, patutkah kamu hendak membantahnya mengenai apa yangtelah dilihatnya itu? </p>
<p class="bodytextMS" id="14">13.  Dan demi sesungguhnya! (Nabi Muhammad) telah melihat (malaikatJibril, dalam bentuk rupanya yang asal) sekali lagi, </p>
<p class="bodytextMS" id="15">14.  Di sisi "Sidratul-Muntaha"; </p>
<p class="bodytextMS" id="16">15.  Yang di sisinya terletak Syurga "Jannatul-Makwa". </p>
<p class="bodytextMS" id="17">16.  (Nabi Muhammad melihat jibril dalam bentuk rupanya yang asal padakali ini ialah) semasa "Sidratul Muntaha" itu diliputi oleh makhluk­makhluk dari alam-alam ghaib, yang tidak terhingga. </p>
<p class="bodytextMS" id="18">17.  Penglihatan (Nabi Muhammad) tidak berkisar daripada menyaksikandengan tepat (akan pemandangan yang indah di situ yang diizinkanmelihatnya) dan tidak pula melampaui batas. </p>
<p class="bodytextMS" id="19">18.  Demi sesungguhnya, dia telah melihat sebahagian dari sebesar-besartanda-tanda (yang membuktikan luasnya pemerintahan dan kekuasaan)Tuhannya. </p>
<p class="bodytextMS" id="20">19.  (Setelah kamu wahai kaum musyrik Mekah mendengar keterangan yangmembuktikan kekuasaan dan keagungan Allah) maka adakah kamu nampakbahawa "Al-Laat" dan "Al-Uzza"; </p>
<p class="bodytextMS" id="21">20.  Serta "Manaat" yang ketiga, yang bertaraf rendah lagi hina itu(layak disembah dan dianggap sebagai anak-anak perempuan Allah)? </p>
<p class="bodytextMS" id="22">21.  Patutkah kamu membahagi untuk diri kamu sendiri anak lelaki (yangkamu sukai), dan untuk Allah anak perempuan (yang kamu benci)? </p>
<p class="bodytextMS" id="23">22.  Pembahagian yang demikian, sudah tentu suatu pembahagian yang tidakadil. </p>
<p class="bodytextMS" id="24">23.  Benda-benda yang kamu sembah itu tidak lain hanyalah nama-nama yangkamu dan datuk nenek kamu menamakannya.Allah tidak sekali-kalimenurunkan sebarang bukti yang membenarkannya.Mereka yang berbuatdemikian, tidak menurut melainkan sangkaan-sangkaan dan apa yangdiingini oleh hawa nafsunya.Padahal demi sesungguhnya telah datangkepada mereka petunjuk dari Tuhan mereka. </p>
<p class="bodytextMS" id="25">24.  Adakah manusia tetap akan dapat mencapai segala yang dicita­citakannya? (Tidak!). </p>
<p class="bodytextMS" id="26">25.  Kerana Allah jualah yang menguasai segala urusan akhirat dan urusandunia. </p>
<p class="bodytextMS" id="27">26.  (Golongan yang musyrik mengharapkan pertolongan benda-benda yangmereka sembah itu) padahal berapa banyak malaikat di langit, syafaatmereka tidak dapat mendatangkan sebarang faedah, kecuali sesudah Allahmengizinkan bagi sesiapa yang dikehendakiNya dan diredhaiNya. </p>
<p class="bodytextMS" id="28">27.  Sesungguhnya orang-orang yang tidak beriman kepada hari akhiratsahajalah, yang tergamak menamakan malaikat itu dengan nama perempuan, </p>
<p class="bodytextMS" id="29">28.  Sedang mereka tidak mempunyai sebarang pengetahuanmengenainya.Mereka tidak lain hanyalah mengikut sangkaan semata-mata,padahal sesungguhnya sangkaan itu tidak dapat memenuhi kehendakmenentukan sesuatu dari kebenaran (iktiqad). </p>
<p class="bodytextMS" id="30">29.  Oleh itu, janganlah engkau (wahai Muhammad) hiraukan orang yangberpaling dari pengajaran Kami dan tidak mahu melainkan kehidupan duniasemata-mata. </p>
<p class="bodytextMS" id="31">30.  (Kepentingan dunia) itulah sahaja tujuan terakhir dari pengetahuanyang dicapai oleh mereka.Sesungguhnya Tuhanmu, Dialah jua yang lebihmengetahui akan orang yang sesat dari jalanNya dan Dialah jua yanglebih mengetahui akan orang yang mendapat hidayat petunjuk. </p>
<p class="bodytextMS" id="32">31.  Dan Allah jualah yang memiliki segala yang ada di langit dan yangada di bumi; (diciptakan semuanya itu) untuk membalas orang-orang yangberbuat jahat menurut apa yang mereka lakukan dan membalas orang-orangyang berbuat baik dengan balasan yang sebaik-baiknya. </p>
<p class="bodytextMS" id="33">32.  (Iaitu) orang-orang yang menjauhi dosa-dosa besar serta perbuatan­perbuatan yang keji, kecuali salah silap yang kecil-kecil (yang merekaterlanjur melakukannya, maka itu dimaafkan).Sesungguhnya Tuhanmu MahaLuas keampunanNya.Dia lebih mengetahui akan keadaan kamu semenjak Diamencipta kamu (berasal) dari tanah dan semasa kamu berupa anak yangsedang melalui berbagai peringkat kejadian dalam perut ibu kamu; makajanganlah kamu memuji-muji diri kamu (bahawa kamu suci bersih daridosa).Dialah sahaja yang lebih mengetahui akan orang-orang yangbertakwa. </p>
<p class="bodytextMS" id="34">33.  Adakah engkau mengetahui (keburukan) orang yang berpaling (darimenurut kebenaran kerana dia dihasut)? </p>
<p class="bodytextMS" id="35">34.  Dan setelah dia memberi sedikit pemberiannya, dia memutuskannya(kerana menurut hawa nafsunya)? </p>
<p class="bodytextMS" id="36">35.  Adakah dia mempunyai pengetahuan mengenai perkara yang ghaibsehingga dia dapat mengetahui (bahawa orang lain boleh menghalanggantinya dari apa yang akan menimpanya pada hari akhirat)? </p>
<p class="bodytextMS" id="37">36.  Atau belumkah dia diberitahu akan apa yang terkandung dalam Kitab­kitab Nabi Musa; </p>
<p class="bodytextMS" id="38">37.  Dan juga (dalam Kitab-kitab) Nabi Ibrahim yang memenuhi dengansempurnanya (segala yang diperintahkan kepadanya)? </p>
<p class="bodytextMS" id="39">38.  (Dalam Kitab-kitab itu ditegaskan): Bahawa sesungguhnya seseorangyang boleh memikul tidak akan memikul dosa perbuatan orang lain (bahkandosa usahanya sahaja); </p>
<p class="bodytextMS" id="40">39.  Dan bahawa sesungguhnya tidak ada (balasan) bagi seseorangmelainkan (balasan) apa yang diusahakannya; </p>
<p class="bodytextMS" id="41">40.  Dan bahawa sesungguhnya usahanya itu akan diperlihatkan (kepadanya,pada hari kiamat kelak); </p>
<p class="bodytextMS" id="42">41.  Kemudian usahanya itu akan dibalas dengan balasan yang amatsempurna; </p>
<p class="bodytextMS" id="43">42.  Dan bahawa sesungguhnya kepada hukum Tuhanmu lah kesudahan (segalaperkara); </p>
<p class="bodytextMS" id="44">43.  Dan bahawa sesungguhnya, Dialah yang menyebabkan (seseorang itubergembira) tertawa dan menyebabkan (seseorang itu berdukacita)menangis; </p>
<p class="bodytextMS" id="45">44.  Dan bahawa sesungguhnya, Dialah yang mematikan dan menghidupkan; </p>
<p class="bodytextMS" id="46">45.  Dan bahawa sesungguhnya, Dialah yang menciptakan pasangan lelakidan perempuan, -</p>
<p class="bodytextMS" id="47">46.  Dari (setitis) air mani ketika dipancarkan (ke dalam rahim); </p>
<p class="bodytextMS" id="48">47.  Dan bahawa sesungguhnya, Dialah yang tetap menghidupkan semula(makhluk-makhluk yang mati); </p>
<p class="bodytextMS" id="49">48.  Dan bahawa sesungguhnya, Dialah yang memberikan (sesiapa yangdikehendakiNya) apa yang diperlukannya dan memberikannya tambahan yangboleh disimpan; </p>
<p class="bodytextMS" id="50">49.  Dan bahawa sesungguhnya, Dialah Tuhan (Pencipta) Bintang Syikra; </p>
<p class="bodytextMS" id="51">50.  Dan bahawa sesungguhnya, Dialah yang membinasakan kaum "Aad" yangpertama (kaum Nabi Hud), -</p>
<p class="bodytextMS" id="52">51.  Dan kaum "Thamud" (kaum Nabi Soleh).Maka tidak ada seorangpun (darikedua-dua kaum itu) yang dibiarkan hidup. </p>
<p class="bodytextMS" id="53">52.  Dan kaum Nabi Nuh sebelum itu (telah juga dibinasakan).Sesungguhnyamereka adalah orang-orang yang sangat zalim dan sangat melampaui batas. </p>
<p class="bodytextMS" id="54">53.  Dan bandar-bandar yang ditunggang balikkan itu, Dialah yang(mengangkatnya ke angkasa dan) menghempaskannya ke bumi; </p>
<p class="bodytextMS" id="55">54.  Lalu (penduduk) bandar-bandar itu diliputi azab seksa yangmeliputinya. </p>
<p class="bodytextMS" id="56">55.  Maka yang mana satu di antara nikmat-nikmat Tuhanmu (yang tidakterhingga itu) engkau ragu-ragukan (wahai manusia)? </p>
<p class="bodytextMS" id="57">56.  (Al-Quran) ini adalah pemberi amaran di antara jenis-jenis amaranyang telah lalu! </p>
<p class="bodytextMS" id="58">57.  Telah hampir masa datangnya saat yang dekat itu (hari kiamat); </p>
<p class="bodytextMS" id="59">58.  Tidak ada sesiapapun selain Allah yang dapat menahan ataumenghapuskan huru-hara hari kiamat itu. </p>
<p class="bodytextMS" id="60">59.  Maka patutkah kamu merasa hairan terhadap keterangan-keterangan Al-Quran ini (sehingga kamu mengingkarinya)? </p>
<p class="bodytextMS" id="61">60.  Serta kamu tertawa (mengejek-ejeknya) dan kamu tidak mahu menangis(menyesali kesalahan kamu serta takutkan balasan buruk yang akanmenimpa kamu)? </p>
<p class="bodytextMS" id="62">61.  Sedang kamu adalah orang-orang yang sombong angkuh, lagi yangmelalaikan kewajipan? </p>
<p class="bodytextMS" id="63">62.  Oleh yang demikian, hendaklah kamu sujud kepada Allah (yang telahmenurunkan Al-Quran itu) dan beribadatlah kamu kepadaNya (dengansepenuh-penuh tauhid). </p>

</body>
</html>