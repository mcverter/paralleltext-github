
<!DOCTYPE html> 
<html lang=”MS”>
  <head>
    <title> Koran :  Chapter 79 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 80 'Abasa </p>
<p class="bodytextMS" id="2">1.  Dia memasamkan muka dan berpaling, </p>
<p class="bodytextMS" id="3">2.  Kerana dia didatangi orang buta. </p>
<p class="bodytextMS" id="4">3.  Dan apa jalannya engkau dapat mengetahui (tujuannya, wahaiMuhammad)? Barangkali dia mahu membersihkan hatinya (dengan pelajaranagama yang didapatinya daripadamu)! -</p>
<p class="bodytextMS" id="5">4.  Ataupun dia mahu mendapat peringatan, supaya peringatan itu memberimanfaat kepadanya. </p>
<p class="bodytextMS" id="6">5.  Adapun orang yang merasa keadaannya telah cukup, tidak berhajat lagi(kepada ajaran Al-Quran), </p>
<p class="bodytextMS" id="7">6.  Maka engkau bersungguh-sungguh melayaninya. </p>
<p class="bodytextMS" id="8">7.  Padahal engkau tidak bersalah kalau dia tidak mahu membersihkandirinya (dari keingkarannya). </p>
<p class="bodytextMS" id="9">8.  Adapun orang yang segera datang kepadamu, </p>
<p class="bodytextMS" id="10">9.  Dengan perasaan takutnya (melanggar perintah-perintah Allah); </p>
<p class="bodytextMS" id="11">10.  Maka engkau berlengah-lengah melayaninya. </p>
<p class="bodytextMS" id="12">11.  Janganlah melakukan lagi yang sedemikian itu! Sebenarnya ayat-ayatAl-Quran adalah pengajaran dan peringatan (yang mencukupi). </p>
<p class="bodytextMS" id="13">12.  Maka sesiapa yang mahukan kebaikan dirinya, dapatlah dia mengambilperingatan daripadanya. </p>
<p class="bodytextMS" id="14">13.  (Ayat-ayat Suci itu tersimpan) dalam naskhah-naskhah yangdimuliakan; </p>
<p class="bodytextMS" id="15">14.  Yang tinggi darjatnya, lagi suci (dari segala gangguan); </p>
<p class="bodytextMS" id="16">15.  (Terpelihara) di tangan malaikat-malaikat yang menyalinnya dari LuhMahfuz; </p>
<p class="bodytextMS" id="17">16.  (Malaikat-malaikat) yang mulia, lagi yang berbakti. </p>
<p class="bodytextMS" id="18">17.  Binasalah hendaknya manusia (yang ingkar) itu, betapa besarkekufurannya? </p>
<p class="bodytextMS" id="19">18.  (Tidakkah dia memikirkan) dari apakah dia diciptakan oleh Allah? </p>
<p class="bodytextMS" id="20">19.  Dari air mani diciptakannya, serta dilengkapkan keadaannya denganpersediaan untuk bertanggungjawab; </p>
<p class="bodytextMS" id="21">20.  Kemudian jalan (baik dan jahat), dimudahkan Tuhan kepadanya (untukmenimbang dan mengambil mana satu yang dia pilih); </p>
<p class="bodytextMS" id="22">21.  Kemudian dimatikannya, lalu diperintahkan supaya dia dikuburkan; </p>
<p class="bodytextMS" id="23">22.  Kemudian apabila Allah kehendaki dibangkitkannya (hidup semula). </p>
<p class="bodytextMS" id="24">23.  Janganlah hendaknya dia kufur ingkar lagi! Sebenarnya dia belummenunaikan apa yang diperintahkan kepadanya. </p>
<p class="bodytextMS" id="25">24.  (Kalaulah dia tidak memikirkan asal dan kesudahan dirinya), makahendaklah manusia melihat kepada makanannya (bagaimana kamimentadbirkannya): </p>
<p class="bodytextMS" id="26">25.  Sesungguhnya kami telah mencurahkan hujan dengan curahan yangmenakjubkan. </p>
<p class="bodytextMS" id="27">26.  Kemudian kami belah-belahkan bumi dengan belahan yang sesuai dengantumbuh-tumbuhan; </p>
<p class="bodytextMS" id="28">27.  Lalu Kami tumbuhkan pada bumi biji-bijian, </p>
<p class="bodytextMS" id="29">28.  Dan buah anggur serta sayur-sayuran, </p>
<p class="bodytextMS" id="30">29.  Dan zaitun serta pohon-pohon kurma, </p>
<p class="bodytextMS" id="31">30.  Dan taman-taman yang menghijau subur, </p>
<p class="bodytextMS" id="32">31.  Dan berbagai buah-buahan serta bermacam-macam rumput; </p>
<p class="bodytextMS" id="33">32.  Untuk kegunaan kamu dan binatang-binatang ternak kamu. </p>
<p class="bodytextMS" id="34">33.  Kemudian (ingatlah keadaan yang berlaku) apabila datang suarajeritan yang dahsyat; </p>
<p class="bodytextMS" id="35">34.  Pada hari seseorang itu lari dari saudaranya, </p>
<p class="bodytextMS" id="36">35.  Dan ibunya serta bapanya, </p>
<p class="bodytextMS" id="37">36.  Dan isterinya serta anak-anaknya; </p>
<p class="bodytextMS" id="38">37.  Kerana tiap-tiap seorang dari mereka pada hari itu, ada perkara­perkara yang cukup untuk menjadikannya sibuk dengan hal dirinya sahaja. </p>
<p class="bodytextMS" id="39">38.  Muka (orang-orang yang beriman) pada hari itu berseri-seri, </p>
<p class="bodytextMS" id="40">39.  Tertawa, lagi bersuka ria; </p>
<p class="bodytextMS" id="41">40.  Dan muka (orang-orang yang ingkar) pada hari itu penuh berdebu, </p>
<p class="bodytextMS" id="42">41.  Diliputi oleh warna hitam legam dan gelap-gelita. </p>
<p class="bodytextMS" id="43">42.  Mereka itu ialah orang-orang yang kafir, yang derhaka. </p>

</body>
</html>