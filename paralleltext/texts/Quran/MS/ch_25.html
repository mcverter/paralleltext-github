
<!DOCTYPE html> 
<html lang=”MS”>
  <head>
    <title> Koran :  Chapter 25 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 26. Asy-Syu'araa' </p>
<p class="bodytextMS" id="2">1.  Taa, Siin, Miim. </p>
<p class="bodytextMS" id="3">2.  Ini ialah ayat-ayat Kitab (Al-Quran) yang jelas nyata. </p>
<p class="bodytextMS" id="4">3.  Jangan-jangan pula engkau (wahai Muhammad), membinasakan dirimudengan menanggung dukacita, kerana mereka tidak menjadi orang-orangyang beriman. </p>
<p class="bodytextMS" id="5">4.  Kalau Kami mahu, tentulah Kami akan turunkan kepada mereka satumukjizat dari langit, yang menjadikan mereka tunduk kepadanya. </p>
<p class="bodytextMS" id="6">5.  Dan tidak datang kepada mereka peringatan serta pengajaran yang barudari (Allah) Ar-Rahman, melainkan mereka tetap berpalingmengingkarinya. </p>
<p class="bodytextMS" id="7">6.  Oleh kerana mereka telah mendustakan Al-Quran, maka sudah tentu akandatang kepada mereka berita-berita (azab) mengenai perkara yang merekaejek-ejek itu. </p>
<p class="bodytextMS" id="8">7.  Masihkah mereka berdegil dan tidak memperhatikan bumi, berapa banyakkami tumbuhkan padanya dari berbagai jenis tanaman yang memberi banyakmanfaat? </p>
<p class="bodytextMS" id="9">8.  Sesungguhnya pada yang demikian itu terdapat satu tanda (yangmembuktikan kekuasaan dan rahmat pengurniaan Allah) dan (dalam padaitu), kebanyakan mereka tidak juga beriman. </p>
<p class="bodytextMS" id="10">9.  Dan sesungguhnya Tuhanmu (wahai Muhammad) Dialah sahaja Yang MahaKuasa, lagi Maha Mengasihani. </p>
<p class="bodytextMS" id="11">10.  Dan (ingatkanlah peristiwa) ketika Tuhanmu menyeru Nabi Musa:Hendaklah engkau mendatangi kaum yang zalim, -</p>
<p class="bodytextMS" id="12">11.  Iaitu kaum Firaun; tidakkah mereka mahu mengawal diri darikemurkaanKu? </p>
<p class="bodytextMS" id="13">12.  Nabi Musa merayu dengan berkata: Wahai Tuhanku, sesungguhnya akutakut bahawa mereka akan mendustakan daku. </p>
<p class="bodytextMS" id="14">13.  Dan akan sempit pula dadaku serta tidak lancar lidahku; oleh ituutuskanlah perintahMu kepada Harun (supaya dia membantuku). </p>
<p class="bodytextMS" id="15">14.  Dan lagi mereka ada mengemukakan satu tuduhan jenayah terhadapku;oleh itu aku takut mereka akan membunuhku. </p>
<p class="bodytextMS" id="16">15.  Allah berfirman: Jangan! Jangan fikir (akan berlaku apa yang engkaubimbangkan itu)! Oleh itu pergilah kamu berdua membawa mukjizat­mukjizat Kami (yang membuktikan kebenaran kamu); sesungguhnya Kami adabersama-sama kamu mendengar. </p>
<p class="bodytextMS" id="17">16.  Maka pergilah kamu kepada Firaun, kemudian katakanlah kepadanya:Sesungguhnya kami adalah utusan Tuhan sekalian alam. </p>
<p class="bodytextMS" id="18">17.  Menyuruhmu membebaskan kaum Bani Israil mengikut kami. </p>
<p class="bodytextMS" id="19">18.  Firaun menjawab: Bukankah kami telah memeliharamu dalam kalangankami semasa engkau kanak-kanak yang baru lahir, serta engkau telahtinggal dalam kalangan kami beberapa tahun dari umurmu? </p>
<p class="bodytextMS" id="20">19.  Dan (bukankah) engkau telah melakukan satu perbuatan (jenayah) yangtelah engkau lakukan dan (dengan itu) engkau dari orang-orang yangtidak mengenang budi? </p>
<p class="bodytextMS" id="21">20.  Nabi Musa berkata: Aku melakukan perbuatan yang demikian sedang akuketika itu dari orang-orang yang belum mendapat petunjuk. </p>
<p class="bodytextMS" id="22">21.  Lalu aku melarikan diri dari kamu, ketika aku merasa takut kepadakamu; kemudian Tuhanku mengurniakan daku ilmu pengetahuan agama danmenjadikan daku seorang RasulNya. </p>
<p class="bodytextMS" id="23">22.  Dan budimu memeliharaku yang engkau bangkit-bangkitkan itu adalahkerana engkau telah bertindak memperhambakan kaum Bani Israil. </p>
<p class="bodytextMS" id="24">23.  Firaun berkata (dengan sombongnya): Dan apa dia Tuhan sekalian alamitu? </p>
<p class="bodytextMS" id="25">24.  Nabi Musa menjawab.Dialah yang memiliki dan mentadbirkan langit danbumi serta segala yang ada di antara keduanya, kalaulah kamu mahumendapat keyakinan dengan berdalil maka inilah jalannya. </p>
<p class="bodytextMS" id="26">25.  Firaun berkata kepada orang-orang yang ada di sekelilingnya:Tidakkah kamu dengar (apa yang dikatakan olehnya)? </p>
<p class="bodytextMS" id="27">26.  Nabi Musa menegaskan lagi: Dialah Tuhan yang memiliki danmemelihara kamu dan Tuhan datuk nenek kamu yang telah lalu. </p>
<p class="bodytextMS" id="28">27.  Firaun berkata (kepada orang-orangnya): Sebenarnya Rasul yangdiutuskan kepada kamu ini, sungguh gila? </p>
<p class="bodytextMS" id="29">28.  Nabi Musa (menerangkan lagi tentang keesaan Allah dan kekuasaanNyadengan) berkata: Dialah yang memiliki dan menguasai timur dan baratserta segala yang ada di antara keduanya; kalau kamu orang-orang yangberakal tentulah memahaminya. </p>
<p class="bodytextMS" id="30">29.  Firaun berkata: Demi sesungguhnya! Jika engkau menyembah Tuhan yanglain daripadaku, sudah tentu aku akan menjadikan engkau dari orang­orang yang dipenjarakan. </p>
<p class="bodytextMS" id="31">30.  Nabi Musa menjawab: Adakah (engkau akan memenjarakan daku juga)walau pun aku membawa kepadamu sesuatu bukti yang jelas nyata? </p>
<p class="bodytextMS" id="32">31.  Firaun berkata: Kalau demikian, bawalah bukti itu jika betul engkaudari orang-orang yang benar. </p>
<p class="bodytextMS" id="33">32.  Nabi Musa pun mencampakkan tongkatnya, maka tiba-tiba tongkatnyaitu menjadi seekor ular yang jelas nyata. </p>
<p class="bodytextMS" id="34">33.  Dan dia mengeluarkan tangannya, maka tiba-tiba tangannya menjadiputih (bersinar-sinar) bagi orang-orang yang melihatnya. </p>
<p class="bodytextMS" id="35">34.  Firaun berkata kepada ketua-ketua kaum yang ada dikelilingnya:Sesungguhnya orang ini (Musa) ialah seorang ahli sihir yang mahir. </p>
<p class="bodytextMS" id="36">35.  Dia bertujuan hendak mengeluarkan kamu dari negeri kamu dengansihirnya, maka apa yang kamu syorkan? </p>
<p class="bodytextMS" id="37">36.  Mereka berkata: Tangguhkanlah dahulu (sebarang tindakan)terhadapnya dan terhadap saudaranya, serta hantarkanlah ke bandar­bandar (negeri Mesir) orang-orang yang mengumpulkan (ahli-ahli sihir), </p>
<p class="bodytextMS" id="38">37.  Supaya mereka membawa kepadamu segala ahli sihir yang mahir. </p>
<p class="bodytextMS" id="39">38.  Lalu dikumpulkanlah ahli-ahli sihir itu pada satu masa yangditentukan, pada hari (perayaan) yang termaklum. </p>
<p class="bodytextMS" id="40">39.  Dan dikatakan kepada orang ramai: Berkumpulah kamu semuanya. </p>
<p class="bodytextMS" id="41">40.  Semoga kita (tetap) mengikut (agama) ahli-ahli sihir itu kiranyamerekalah orang-orang yang menang. </p>
<p class="bodytextMS" id="42">41.  Maka ketika ahli-ahli sihir itu datang, berkatalah mereka kepadaFiraun: Benarkah kami akan beroleh upah, kiranya kamilah orang-orangyang menang? </p>
<p class="bodytextMS" id="43">42.  Firaun menjawab: Benar, (kamu akan mendapatnya) dan sesungguhnyakamu dengan itu akan menjadi dari orang-orang yang dekat kepadaku. </p>
<p class="bodytextMS" id="44">43.  Nabi Musa berkata kepada mereka: Campakkanlah dahulu apa yang kamuhendak campakkan. </p>
<p class="bodytextMS" id="45">44.  Lalu mereka mencampakkan tali-tali dan tongkat-tongkat merekasambil berkata: Demi kekuasaan Firaun, sesungguhnya sudah tetap kamilahorang-orang yang akan menang. </p>
<p class="bodytextMS" id="46">45.  Kemudian Nabi Musa pula mencampakkan tongkatnya, tiba-tibatongkatnya itu menelan apa yang mereka pura-pura adakan (dengan sihirmereka). </p>
<p class="bodytextMS" id="47">46.  Maka (kemenangan Nabi Musa menjadikan) ahli-ahli sihir itu segeramerebahkan diri: Sujud, </p>
<p class="bodytextMS" id="48">47.  Sambil berkata: Kami beriman kepada Tuhan sekalian alam, </p>
<p class="bodytextMS" id="49">48.  Tuhan Nabi Musa dan Nabi Harun. </p>
<p class="bodytextMS" id="50">49.  Firaun berkata: Patutkah kamu beriman kepadanya sebelum aku izinkankamu? Sesungguhnya dialah (Musa) ketua kamu yang mengajar kamu ilmusihir; oleh itu kamu akan mengetahui kelak (akibatnya).Demisesungguhnya, aku akan memotong tangan dan kaki kamu dengan bersilangkemudian aku akan memalang kamu semuanya. </p>
<p class="bodytextMS" id="51">50.  Mereka menjawab: (Ugutanmu itu) tidaklah menjadi hal! Sesungguhnyakami (tidak gentar), kerana kepada Tuhan kamilah kembalinya kami. </p>
<p class="bodytextMS" id="52">51.  Sesungguhnya kami amat berharap supaya Tuhan Kami mengampunkandosa-dosa kami, kerana kamilah orang-orang yang mula-mula beriman(dalam peristiwa ini). </p>
<p class="bodytextMS" id="53">52.  (Allah s.w.t berfirman): Dan Kami wahyukan kepada Nabi Musa:Hendaklah engkau membawa hamba-hambaKu (kaummu) keluar pada waktumalam; sesungguhnya kamu akan dikejar (oleh Firaun dan tenteranya). </p>
<p class="bodytextMS" id="54">53.  (Setelah mengetahui keadaan itu) maka Firaun mengutus (orang­orangnya) ke bandar-bandar (negeri Mesir), untuk mengumpulkan(tenteranya), </p>
<p class="bodytextMS" id="55">54.  (Sambil berkata kepada mereka): Sesungguhnya orang-orang (Musa) ituadalah segolongan kecil; </p>
<p class="bodytextMS" id="56">55.  Dan sesungguhnya mereka melakukan perkara yang menyebabkan kitamarah; </p>
<p class="bodytextMS" id="57">56.  Dan sesungguhnya kita sekalian, sentiasa beringat dan berjaga-jaga. </p>
<p class="bodytextMS" id="58">57.  Dengan sebab itu maka kami jadikan mereka (Firaun dan tenteranya)keluar meninggalkan kebun-kebun dan mata air, </p>
<p class="bodytextMS" id="59">58.  Dan juga khazanah-khazanah kekayaan serta tempat tinggal yangmulia. </p>
<p class="bodytextMS" id="60">59.  Demikianlah keadaannya dan Kami jadikan semua peninggalan Firaundan tenteranya milik Bani Israil sebagai pusaka. </p>
<p class="bodytextMS" id="61">60.  Maka Firaun dan tenteranya pun mengejar mereka ketika matahariterbit. </p>
<p class="bodytextMS" id="62">61.  Setelah kedua-dua kumpulan itu nampak satu sama lain, berkatalahorang-orang Nabi Musa: Sesungguhnya kita akan dapat ditawan. </p>
<p class="bodytextMS" id="63">62.  Nabi Musa menjawab: Tidak! Jangan fikir (akan berlaku yangdemikian)! Sesungguhnya aku sentiasa disertai oleh Tuhanku (denganpemeliharaan dan pertolonganNya), Dia akan menunjuk jalan kepadaku. </p>
<p class="bodytextMS" id="64">63.  Lalu Kami wahyukan kepada Nabi Musa: Pukullah laut itu dengantongkatmu.(Setelah dipukul) maka terbelahlah laut itu (kepada beberapabahagian), lalu menjadilah air tiap-tiap bahagian yang terbelah ituterangkat seperti gunung yang besar. </p>
<p class="bodytextMS" id="65">64.  Dan Kami dekatkan golongan yang lain itu ke situ. </p>
<p class="bodytextMS" id="66">65.  Dan Kami selamatkan Nabi Musa serta orang-orang yang bersamadengannya, semuanya. </p>
<p class="bodytextMS" id="67">66.  Kemudian Kami tenggelamkan golongan yang lain (yang mengejarnya). </p>
<p class="bodytextMS" id="68">67.  Sesungguhnya pada peristiwa yang demikian, terdapat satu tanda(yang membuktikan kekuasaan Allah) dan (dalam pada itu), kebanyakanmereka tidak juga mahu beriman. </p>
<p class="bodytextMS" id="69">68.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha Mengasihani. </p>
<p class="bodytextMS" id="70">69.  Dan bacakanlah pula kepada mereka perihal Nabi Ibrahim. </p>
<p class="bodytextMS" id="71">70.  Ketika dia berkata kepada bapanya dan kaumnya: Apa yang kamusembah? </p>
<p class="bodytextMS" id="72">71.  Mereka menjawab: Kami menyembah berhala-berhala, maka (keranamemuliakannya) kami berkekalan menyembahnya. </p>
<p class="bodytextMS" id="73">72.  Nabi Ibrahim bertanya: Adakah berhala-berhala itu mendengar kamusemasa kamu menyerunya? </p>
<p class="bodytextMS" id="74">73.  Atau mereka dapat memberikan sesuatu yang ada manfaatnya kepadakamu ataupun menimpakan sesuatu bahaya? </p>
<p class="bodytextMS" id="75">74.  Mereka menjawab: (Tidak satupun!) Bahkan kami dapati datuk nenekkami berbuat demikian. </p>
<p class="bodytextMS" id="76">75.  Nabi Ibrahim berkata: Sudahkah kamu berfikir sehingga nampakgunanya benda-benda yang kamu sembah itu? -</p>
<p class="bodytextMS" id="77">76.  (Yang sekian lama disembah oleh) kamu dan datuk nenek kamu yangdahulu? </p>
<p class="bodytextMS" id="78">77.  (Aku bertanya demikian) kerana sesungguhnya berhala-berhala ituialah musuhKu, (aku tidak menyembah) melainkan Allah Tuhan sekalianalam; </p>
<p class="bodytextMS" id="79">78.  Tuhan yang menciptakan daku (dari tiada kepada ada), maka Dialahyang memimpin dan memberi petunjuk kepadaku; </p>
<p class="bodytextMS" id="80">79.  Dan Tuhan yang Dialah jua memberiku makan dan memberi minum, </p>
<p class="bodytextMS" id="81">80.  Dan apabila aku sakit, maka Dialah yang menyembuhkan penyakitku; </p>
<p class="bodytextMS" id="82">81.  Dan (Dialah) yang mematikan daku, kemudian Dia menghidupkan daku; </p>
<p class="bodytextMS" id="83">82.  Dan (Dialah) yang aku harap-harapkan supaya mengampunkan dosakupada hari kiamat; </p>
<p class="bodytextMS" id="84">83.  Wahai Tuhanku, berikanlah daku ilmu pengetahuan agama danhubungkanlah daku dengan orang-orang yang soleh; </p>
<p class="bodytextMS" id="85">84.  Dan jadikanlah bagiku sebutan yang baik (nama yang harum) dalamkalangan orang-orang yang datang kemudian; </p>
<p class="bodytextMS" id="86">85.  Dan jadikanlah daku dari orang-orang yang mewarisi Syurga Jannatun-Naim; </p>
<p class="bodytextMS" id="87">86.  Dan ampunkanlah bagi bapaku, kerana sesungguhnya dia adalah dariorang-orang yang sesat; </p>
<p class="bodytextMS" id="88">87.  Dan janganlah engkau hinakan daku pada hari makhluk-makhlukdibangkitkan hidup semula -</p>
<p class="bodytextMS" id="89">88.  Hari yang padanya harta benda dan anak-pinak tidak dapat memberikanpertolongan sesuatu apapun, </p>
<p class="bodytextMS" id="90">89.  Kecuali (harta benda dan anak-pinak) orang-orang yang datangmengadap Allah dengan hati yang selamat sejahtera (dari syirik danpenyakit munafik); </p>
<p class="bodytextMS" id="91">90.  Dan (pada hari itu) didekatkan Syurga bagi orang-orang yangbertakwa, </p>
<p class="bodytextMS" id="92">91.  Dan diperlihatkan Neraka jelas nyata kepada orang-orang yang sesat; </p>
<p class="bodytextMS" id="93">92.  Serta dikatakan kepada mereka: Mana dia benda-benda yang kamusembah dahulu -</p>
<p class="bodytextMS" id="94">93.  Selain dari Allah? Dapatkah mereka menolong kamu atau menolongdirinya sendiri? </p>
<p class="bodytextMS" id="95">94.  Lalu mereka dihumbankan ke dalam Neraka dengan tertiarap, jatuhbangun berulang-ulang, - mereka dan orang-orang yang sesat bersama, </p>
<p class="bodytextMS" id="96">95.  Termasuk juga bala tentera iblis semuanya. </p>
<p class="bodytextMS" id="97">96.  Mereka berkata, sambil bertengkar sesama sendiri dalam Neraka: </p>
<p class="bodytextMS" id="98">97.  Demi Allah! Sesungguhnya kami (semasa di dunia dahulu) adalah didalam kesesatan yang jelas nyata, </p>
<p class="bodytextMS" id="99">98.  Kerana kami menyamakan kamu dengan Tuhan sekalian alam </p>
<p class="bodytextMS" id="100">99.  Dan tiadalah yang menyesatkan kami melainkan golongan yang berdosa. </p>
<p class="bodytextMS" id="101">100.  Dengan sebab itu, tiadalah kami beroleh sesiapapun yang memberipertolongan, </p>
<p class="bodytextMS" id="102">101.  Dan tiadalah juga sahabat karib yang bertimbang rasa. </p>
<p class="bodytextMS" id="103">102.  Maka alangkah baiknya kalau kami dapat ke dunia sekali lagi,supaya kami menjadi dari orang-orang yang beriman. </p>
<p class="bodytextMS" id="104">103.  Sesungguhnya pada peristiwa yang demikian itu terdapat satu tanda(yang membuktikan keesaan Allah dan kekuasaanNya) dan dalam pada itu,kebanyakan mereka tidak juga mahu beriman. </p>
<p class="bodytextMS" id="105">104.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha mengasihani. </p>
<p class="bodytextMS" id="106">105.  (Demikian juga) kaum Nabi Nuh telah mendustakan Rasul-rasul (yangdiutus kepada mereka.) </p>
<p class="bodytextMS" id="107">106.  Ketika saudara mereka Nabi Nuh, berkata kepada mereka: Hendaknyakamu mematuhi suruhan Allah dan menjauhi laranganNya. </p>
<p class="bodytextMS" id="108">107.  Sesungguhnya aku ini ialah Rasul yang amanah, (yang diutus olehAllah) kepada kamu. </p>
<p class="bodytextMS" id="109">108.  Oleh itu, takutilah kamu akan (kemurkaan) Allah dan taatlahkepadaku. </p>
<p class="bodytextMS" id="110">109.  Dan aku tidak meminta kepada kamu sebarang upah mengenai apa yangaku sampaikan (dari Tuhanku); balasanku hanyalah terserah kepada AllahTuhan sekalian alam. </p>
<p class="bodytextMS" id="111">110.  Maka dengan yang demikian, takutilah kamu akan (kemurkaan) Allahdan taatlah kepadaku. </p>
<p class="bodytextMS" id="112">111.  Mereka menjawab: Patutkah kami percaya kepadamu, sedang engkausemata-mata diikut oleh orang-orang yang rendah (pangkatnya dan hinapekerjaannya)? </p>
<p class="bodytextMS" id="113">112.  Nabi Nuh berkata: Dan apalah ada kaitannya pengetahuanku dengan(pangkat dan) pekerjaan mereka? </p>
<p class="bodytextMS" id="114">113.  Sebenarnya hitungan amal mereka hanya terserah kepada Tuhanku;kalaulah kamu menyedari dan memahaminya (kamu tidak berkata demikian). </p>
<p class="bodytextMS" id="115">114.  Dan aku tidak akan menghalau orang-orang yang beriman (daripadabercampur-gaul denganku). </p>
<p class="bodytextMS" id="116">115.  Aku ini hanyalah seorang Rasul pemberi amaran yang jelas nyata(kepada semua - tidak kira hina mulia). </p>
<p class="bodytextMS" id="117">116.  Mereka (mengugut dengan) berkata: Jika engkau tidak mahu berhenti(daripada menyiarkan agamamu itu) wahai Nuh, sudah tentu engkau akanmenjadi dari orang-orang yang direjam! </p>
<p class="bodytextMS" id="118">117.  Nabi Nuh berdoa dengan berkata: Wahai Tuhanku! Sesungguhnya kaumkutelah mendustakan daku. </p>
<p class="bodytextMS" id="119">118.  Oleh itu, hukumkanlah antaraku dengan mereka, dengan hukuman tegas(yang menegakkan yang benar dan melenyapkan yang salah), sertaselamatkanlah daku dan orang-orang yang beriman yang bersama-samadenganku </p>
<p class="bodytextMS" id="120">119.  Maka Kami selamatkan dia dan orang-orang yang bersama-samadengannya dalam bahtera yang penuh sarat (dengan berbagai makhluk). </p>
<p class="bodytextMS" id="121">120.  Kemudian daripada itu, Kami tenggelamkan golongan (kafir) yangtinggal (tidak turut bersama dalam bahtera). </p>
<p class="bodytextMS" id="122">121.  Sesungguhnya pada peristiwa yang demikian, terdapat satu tanda(yang membuktikan kekuasaan Allah) dan dalam pada itu, kebanyakanmereka tidak juga mahu beriman. </p>
<p class="bodytextMS" id="123">122.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha Mengasihani. </p>
<p class="bodytextMS" id="124">123.  (Demikian juga) kaum Aad telah mendustakan Rasul-rasul (yangdiutus kepada mereka). </p>
<p class="bodytextMS" id="125">124.  Ketika saudara mereka Nabi Hud, berkata kepada mereka: Hendaknyakamu mematuhi perintah Allah dan menjauhi laranganNya. </p>
<p class="bodytextMS" id="126">125.  Sesungguhnya aku ini seorang Rasul yang amanah, (yang diutus olehAllah) kepada kamu. </p>
<p class="bodytextMS" id="127">126.  Oleh itu, takutilah kamu akan (kemurkaan) Allah dan taatlahkepadaku. </p>
<p class="bodytextMS" id="128">127.  Dan aku tidak meminta kepada kamu sebarang upah mengenai apa yangaku sampaikan (dari Tuhanku); balasanku hanyalah terserah kepada AllahTuhan sekalian alam. </p>
<p class="bodytextMS" id="129">128.  Patutkah kamu mendirikan pada tiap-tiap tempat yang tinggibangunan-bangunan yang tersergam, padahal kamu tidak membuatnya dengansesuatu tujuan yang baik. </p>
<p class="bodytextMS" id="130">129.  Dan kamu pula bersusah payah mendirikan istana-istana dan benteng­benteng yang kukuh dengan harapan hendak kekal hidup selama-lamanya? </p>
<p class="bodytextMS" id="131">130.  Dan apabila kamu memukul atau menyeksa, kamu melakukan yangdemikian dengan kejam bengis? </p>
<p class="bodytextMS" id="132">131.  Oleh itu, takutilah kamu akan (kemurkaan) Allah dan taatlahkepadaku. </p>
<p class="bodytextMS" id="133">132.  Dan berbaktilah kamu kepada Allah yang telah menolong kamu denganpemberian nikmat-nikmatNya yang kamu sedia mengetahuinya. </p>
<p class="bodytextMS" id="134">133.  Diberinya kamu binatang-binatang ternak (yang biak) serta anak­pinak (yang ramai), </p>
<p class="bodytextMS" id="135">134.  Dan taman-taman (yang indah permai) serta mata air-mata air (yangmengalir). </p>
<p class="bodytextMS" id="136">135.  Sesungguhnya aku takut, (bahawa) kamu akan ditimpa azab seksa hariyang besar (huru-haranya). </p>
<p class="bodytextMS" id="137">136.  Mereka menjawab: Sama sahaja bagi kami, samada engkau beri nasihatpengajaran, atau engkau tidak menjadi dari orang-orang yang memberinasihat pengajaran. </p>
<p class="bodytextMS" id="138">137.  Segala apa (yang engkau katakan) ini, hanyalah adat kebiasaanorang-orang dahulu-kala, </p>
<p class="bodytextMS" id="139">138.  Dan kami pula tidak akan diseksa. </p>
<p class="bodytextMS" id="140">139.  Akhirnya mereka mendustakan Rasul itu, lalu Kami binasakanmereka.Sesungguhnya pada peristiwa yang demikian, terdapat satu tanda(yang membuktikan kekuasaan Allah) dan dalam pada itu, kebanyakanmereka tidak juga mahu beriman. </p>
<p class="bodytextMS" id="141">140.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha Mengasihani. </p>
<p class="bodytextMS" id="142">141.  (Demikian juga) kaum Thamud telah mendustakan Rasul-rasul (yangdiutus kepada mereka), </p>
<p class="bodytextMS" id="143">142.  Ketika saudara mereka Nabi Soleh, berkata kepada mereka: Hendaknyakamu mematuhi perintah Allah dan menjauhi laranganNya. </p>
<p class="bodytextMS" id="144">143.  Sesungguhnya aku ini Rasul yang amanah, (yang diutus oleh Allah)kepada kamu. </p>
<p class="bodytextMS" id="145">144.  Oleh itu, takutilah kamu akan (kemurkaan) Allah dan taatlahkepadaku. </p>
<p class="bodytextMS" id="146">145.  Dan aku tidak meminta kepada kamu sebarang upah mengenai apa yangaku sampaikan (dari Tuhanku), balasanku hanyalah terserah kepada AllahTuhan sekalian alam. </p>
<p class="bodytextMS" id="147">146.  Adakah (kamu fikir), bahawa kamu akan dibiarkan sentiasabersenang-senang dalam nikmat-nikmat yang ada di dunia ini? </p>
<p class="bodytextMS" id="148">147.  Di dalam taman-taman (yang indah permai) dan mata air-mata air(yang mengalir), </p>
<p class="bodytextMS" id="149">148.  Dan kebun-kebun tanaman serta pohon-pohon tamar (kurma) yang buahmayangnya halus lembut? </p>
<p class="bodytextMS" id="150">149.  Dan kamu memahat sebahagian dari gunung-ganang sebagai tempattinggal dengan bijak dan bersungguh-sungguh? </p>
<p class="bodytextMS" id="151">150.  Oleh itu, takutilah kamu akan (kemurkaan) Allah dan taatlahkepadaku; </p>
<p class="bodytextMS" id="152">151.  Dan janganlah kamu taati perintah orang-orang yang melampauibatas, -</p>
<p class="bodytextMS" id="153">152.  Iaitu orang-orang yang melakukan kerosakan di bumi dan tidakmembuat kebaikan. </p>
<p class="bodytextMS" id="154">153.  Mereka menjawab: Sesungguhnya engkau ini hanyalah salah seorangdari golongan yang kena sihir! </p>
<p class="bodytextMS" id="155">154.  Engkau hanyalah seorang manusia seperti kami; oleh itu, bawakanlahsatu tanda (mukjizat) jika betul engkau dari orang-orang yang benar. </p>
<p class="bodytextMS" id="156">155.  Nabi Soleh berkata: Ini adalah seekor unta betina, (di antaracara-cara hidupnya ialah) air kamu hendaklah menjadi bahagian minumnyasehari dan bahagian kamu sehari, menurut giliran yang tertentu. </p>
<p class="bodytextMS" id="157">156.  Dan janganlah kamu menyentuhnya dengan sesuatu yang menyakitinya;(jika kamu menyakitinya) maka akibatnya kamu akan dibinasakan oleh azabseksa hari yang besar (huru-haranya). </p>
<p class="bodytextMS" id="158">157.  Akhirnya mereka menikam mati unta itu, kemudian mereka menyesal(setelah melihat kedatangan bala bencana). </p>
<p class="bodytextMS" id="159">158.  Lalu mereka ditimpa azab yang membinasakan.Sesungguhnya peristiwayang demikian mengandungi satu tanda (yang membuktikan kekuasaan Allah)dan dalam pada itu, kebanyakan mereka tidak juga mahu beriman. </p>
<p class="bodytextMS" id="160">159.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha Mengasihani. </p>
<p class="bodytextMS" id="161">160.  (Demikian juga) kaum Nabi Lut telah mendustakan Rasul-rasul (yangdiutus kepada mereka). </p>
<p class="bodytextMS" id="162">161.  Ketika saudara mereka Nabi Lut, berkata kepada mereka: Hendaknyakamu mematuhi perintah Allah dan menjauhi laranganNya. </p>
<p class="bodytextMS" id="163">162.  Sesungguhnya aku ini Rasul yang amanah, (yang diutus oleh Allah)kepada kamu. </p>
<p class="bodytextMS" id="164">163.  Oleh itu, takutilah kamu akan (kemurkaan) Allah dan taatlahkepadaku. </p>
<p class="bodytextMS" id="165">164.  Dan aku tidak meminta kepada kamu sebarang upah mengenai apa yangaku sampaikan (dari Tuhanku); balasanku hanyalah terserah kepada AllahTuhan sekalian alam. </p>
<p class="bodytextMS" id="166">165.  Patutkah kamu melakukan hubungan jenis dengan lelaki dari kalanganmanusia, </p>
<p class="bodytextMS" id="167">166.  Dan kamu tinggalkan apa yang diciptakan oleh Tuhan kamu untuk kamu(melakukan hubungan yang halal) dari badan isteri-isteri kamu? (Kamu </p>
<p class="bodytextMS" id="168">orang-orang yang bersalah) bahkan kamu adalah kaum yang melampaui batas(keinginan kebanyakan haiwan)! </p>
<p class="bodytextMS" id="169">167.  Mereka menjawab: Sesungguhnya jika engkau tidak berhenti wahai Lut(daripada mencaci dan menyalahkan kami), nescaya engkau akan diusirkeluar! </p>
<p class="bodytextMS" id="170">168.  Nabi Lut berkata: Sesungguhnya aku dari orang-orang yang bencikanperbuatan kamu yang keji itu. </p>
<p class="bodytextMS" id="171">169.  (Nabi Lut berdoa): Wahai Tuhanku, selamatkanlah daku dan keluargaserta pengikut-pengikutku dari apa yang dilakukan oleh golongan (yangjahat) itu. </p>
<p class="bodytextMS" id="172">170.  Maka Kami selamatkan dia dan keluarganya serta pengikut­pengikutnya (semuanya); </p>
<p class="bodytextMS" id="173">171.  Kecuali seorang perempuan tua tertinggal dalam golongan yang kenaazab itu. </p>
<p class="bodytextMS" id="174">172.  Kemudian Kami hancurkan yang lain (yang menentang Nabi Lut). </p>
<p class="bodytextMS" id="175">173.  Dan Kami hujani mereka dengan hujan (azab yang membinasakan); makaamatlah buruknya hujan azab yang menimpa kaum yang telah diberi amaran. </p>
<p class="bodytextMS" id="176">174.  Sesungguhnya peristiwa yang demikian, mengandungi satu tanda (yangmembuktikan kekuasaan Allah) dan dalam pada itu, kebanyakan merekatidak juga mahu beriman. </p>
<p class="bodytextMS" id="177">175.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha Mengasihani. </p>
<p class="bodytextMS" id="178">176.  (Demikian juga) penduduk "Aikah" telah mendustakan Rasul-rasul(yang diutus kepada mereka). </p>
<p class="bodytextMS" id="179">177.  Ketika Nabi Syuaib berkata kepada mereka: Hendaknya kamu mematuhiperintah Allah dan menjauhi laranganNya. </p>
<p class="bodytextMS" id="180">178.  Sesungguhnya aku ini Rasul yang amanah, (yang diutus oleh Allah)kepada kamu. </p>
<p class="bodytextMS" id="181">179.  Oleh itu, takutilah kamu akan (kemurkaan) Allah dan taatlahkepadaku. </p>
<p class="bodytextMS" id="182">180.  Dan aku tidak meminta kepada kamu sebarang upah mengenai apa yangaku sampaikan (dari Tuhanku); balasanku hanyalah terserah kepada AllahTuhan sekalian alam. </p>
<p class="bodytextMS" id="183">181.  Hendaklah kamu menyempurnakan sukatan cupak-gantang dan janganlahkamu menjadi golongan yang merugikan orang lain. </p>
<p class="bodytextMS" id="184">182.  Dan timbanglah dengan neraca yang betul timbangannya. </p>
<p class="bodytextMS" id="185">183.  Dan janganlah kamu mengurangi hak-hak orang ramai dan janganlahkamu bermaharajalela melakukan kerosakan di bumi. </p>
<p class="bodytextMS" id="186">184.  Dan (sebaliknya) berbaktilah kepada Allah yang telah menciptakankamu dan umat-umat yang telah lalu. </p>
<p class="bodytextMS" id="187">185.  Mereka menjawab: Sesungguhnya engkau ini (hai Syuaib) hanyalahsalah seorang dari golongan yang kena sihir. </p>
<p class="bodytextMS" id="188">186.  Dan engkau hanyalah seorang manusia seperti kami dan sesungguhnyakami fikir engkau ini dari orang-orang yang dusta. </p>
<p class="bodytextMS" id="189">187.  Oleh itu, gugurkanlah atas kami ketul-ketul (yang membinasakan)dari langit, jika betul engkau dari orang-orang yang benar! </p>
<p class="bodytextMS" id="190">188.  Nabi Syuaib berkata: Tuhanku lebih mengetahui akan apa yang kamulakukan. </p>
<p class="bodytextMS" id="191">189.  Maka mereka tetap juga mendustakannya, lalu mereka ditimpa azabseksa hari awan mendung; sesungguhnya kejadian itu adalah merupakanazab seksa hari yang amat besar (huru-haranya). </p>
<p class="bodytextMS" id="192">190.  Sesungguhnya peristiwa yang demikian, mengandungi satu tanda (yangmembuktikan kekuasaan Allah) dan dalam pada itu, kebanyakan merekatidak juga mahu beriman. </p>
<p class="bodytextMS" id="193">191.  Dan sesungguhnya Tuhanmu (wahai Muhammad), Dialah sahaja Yang MahaKuasa, lagi Maha Mengasihani. </p>
<p class="bodytextMS" id="194">192.  Dan sesungguhnya Al-Quran (yang di antara isinya kisah-kisah yangtersebut) adalah diturunkan oleh Allah Tuhan sekalian alam. </p>
<p class="bodytextMS" id="195">193.  Ia dibawa turun oleh malaikat Jibril yang amanah. </p>
<p class="bodytextMS" id="196">194.  Ke dalam hatimu, supaya engkau (wahai Muhammad) menjadi seorangdari pemberi-pemberi ajaran dan amaran (kepada umat manusia). </p>
<p class="bodytextMS" id="197">195.  (Ia diturunkan) dengan bahasa Arab yang fasih serta terang nyata. </p>
<p class="bodytextMS" id="198">196.  Dan sesungguhnya Al-Quran (tersebut juga perihalnya dan sebahagiandari pengajaran-pengajarannya) di dalam Kitab-kitab agama orang-orangyang telah lalu. </p>
<p class="bodytextMS" id="199">197.  (Tidakkah mereka yang musyrik sedarkan kebenaran itu) dan tidakkahmenjadi satu keterangan kepada mereka bahawa pendita-pendita agama Banilsrail mengetahui akan kebenaran Al-Quran itu? </p>
<p class="bodytextMS" id="200">198.  Dan sekiranya Kami turunkan Al-Quran kepada setengah orang yangbukan Arab, yang tidak tahu membaca Arab, </p>
<p class="bodytextMS" id="201">199.  Kemudian dia (dikurniakan Tuhan dapat) membacakannya kepadamereka, mereka tetap juga tidak mahu percayakan bacaan itu daripadaTuhan. </p>
<p class="bodytextMS" id="202">200.  Demikianlah Kami masukkan perasaan (kufur ingkar) itu ke dalamhati orang-orang yang melakukan dosa tidak percayakan Al-Quran. </p>
<p class="bodytextMS" id="203">201.  Mereka tidak beriman kepada Al-Quran sehingga mereka melihat azabyang tidak terperi sakitnya, </p>
<p class="bodytextMS" id="204">202.  Lalu azab itu datang menimpa mereka secara mengejut, dengan tidakmereka menyedarinya. </p>
<p class="bodytextMS" id="205">203.  Maka (pada saat itu) mereka akan berkata (dengan menyesal):Dapatkah kiranya kami diberi tempoh? </p>
<p class="bodytextMS" id="206">204.  (Kalaulah demikian keadaan mereka) maka patutkah mereka memintadisegerakan azab Kami? </p>
<p class="bodytextMS" id="207">205.  Bagaimana fikiranmu (wahai Muhammad)? Jika Kami berikan merekamenikmati kesenangan bertahun-tahun, </p>
<p class="bodytextMS" id="208">206.  Kemudian mereka didatangi azab seksa yang dijanjikan kepadamereka, </p>
<p class="bodytextMS" id="209">207.  (Tentulah) kesenangan yang mereka nikmati bertahun-tahun itu tidakdapat memberikan mereka sebarang pertolongan. </p>
<p class="bodytextMS" id="210">208.  Dan tiadalah Kami membinasakan mana-mana negeri (yang telahdibinasakan itu), melainkan setelah diutus kepadanya lebih dahulu,Rasul-rasul pemberi amaran. </p>
<p class="bodytextMS" id="211">209.  Memperingatkan mereka dan Kami tidak sekali-kali berlaku zalim. </p>
<p class="bodytextMS" id="212">210.  Dan Al-Quran itu pula tidak sekali-kali dibawa turun oleh Syaitan­syaitan. </p>
<p class="bodytextMS" id="213">211.  Dan tidak layak bagi Syaitan-syaitan itu berbuat demikian danmereka juga tidak akan dapat melakukannya. </p>
<p class="bodytextMS" id="214">212.  Sesungguhnya mereka dihalang sama sekali daripada mendengar wahyuyang dibawa oleh Malaikat. </p>
<p class="bodytextMS" id="215">213.  Maka janganlah engkau (wahai Muhammad) menyembah tuhan yang lainbersama-sama Allah, akibatnya engkau akan menjadi dari golongan yangdikenakan azab seksa. </p>
<p class="bodytextMS" id="216">214.  Dan berilah peringatan serta amaran kepada kaum kerabatmu yangdekat. </p>
<p class="bodytextMS" id="217">215.  Dan hendaklah engkau merendah diri kepada pengikut-pengikutmu dariorang-orang yang beriman. </p>
<p class="bodytextMS" id="218">216.  Kemudian jika mereka berlaku ingkar kepadamu, maka katakanlah:Sesungguhnya aku berlepas diri dari apa yang kamu lakukan! </p>
<p class="bodytextMS" id="219">217.  Dan berserahlah kepada Allah Yang Maha Kuasa, lagi MahaMengasihani, </p>
<p class="bodytextMS" id="220">218.  Yang melihatmu semasa engkau berdiri (mengerjakan sembahyang), </p>
<p class="bodytextMS" id="221">219.  Dan (melihat) gerak-gerimu di antara orang-orang yang sujud. </p>
<p class="bodytextMS" id="222">220.  Sesungguhnya Dialah jua Yang Maha Mendengar, lagi Maha Mengetahui. </p>
<p class="bodytextMS" id="223">221.  Mahukah, Aku khabarkan kepada kamu, kepada siapakah Syaitan­syaitan itu selalu turun? </p>
<p class="bodytextMS" id="224">222.  Mereka selalu turun kepada tiap-tiap pendusta yang berdosa, </p>
<p class="bodytextMS" id="225">223.  Yang mendengar bersungguh-sungguh (apa yang disampaikan olehSyaitan-syaitan itu), sedang kebanyakan beritanya adalah dusta. </p>
<p class="bodytextMS" id="226">224.  Dan Ahli-ahli syair itu, diturut oleh golongan yang sesat tidakberketentuan hala. </p>
<p class="bodytextMS" id="227">225.  Tidakkah engkau melihat bahawa mereka merayau-rayau dengan tidakberketentuan hala dalam tiap-tiap lembah (khayal dan angan-angankosong)? </p>
<p class="bodytextMS" id="228">226.  Dan bahawa mereka memperkatakan apa yang mereka tidakmelakukannya? </p>
<p class="bodytextMS" id="229">227.  Kecuali orang-orang yang beriman dan beramal soleh (dari kalanganpenyair-penyair itu) dan mereka pula mengingati Allah banyak-banyak,serta mereka membela diri sesudah mereka dianiaya dan (ingatlah),orang-orang yang melakukan sebarang kezaliman, akan mengetahui kelak,ke tempat mana, mereka akan kembali. </p>

</body>
</html>