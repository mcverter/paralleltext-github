
<!DOCTYPE html> 
<html lang=”MS”>
  <head>
    <title> Koran :  Chapter 73 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 74. Al-Muddaththir </p>
<p class="bodytextMS" id="2">1.  Wahai orang yang berselimut! </p>
<p class="bodytextMS" id="3">2.  Bangunlah serta berilah peringatan dan amaran (kepada umat manusia). </p>
<p class="bodytextMS" id="4">3.  Dan Tuhanmu, maka ucaplah dan ingatlah kebesaranNya! </p>
<p class="bodytextMS" id="5">4.  Dan pakaianmu, maka hendaklah engkau bersihkan. </p>
<p class="bodytextMS" id="6">5.  Dan segala kejahatan, maka hendaklah engkau jauhi. </p>
<p class="bodytextMS" id="7">6.  Dan janganlah engkau memberi (sesuatu, dengan tujuan hendak)mendapat lebih banyak daripadanya. </p>
<p class="bodytextMS" id="8">7.  Dan bagi (menjalankan perintah) Tuhanmu, maka hendaklah engkaubersabar (terhadap tentangan musuh)! </p>
<p class="bodytextMS" id="9">8.  Kerana apabila telah ditiup sangkakala, </p>
<p class="bodytextMS" id="10">9.  Maka saat yang demikian adalah saat (berlakunya) hari yang sukar -</p>
<p class="bodytextMS" id="11">10.  Kepada orang-orang kafir, lagi tidak mudah (mengelak azabnya). </p>
<p class="bodytextMS" id="12">11.  (Jangan engkau bimbang wahai Muhammad) biarkanlah Aku sahajamembalas orang (yang menentangmu) yang Aku ciptakan dia (dalam keadaan)seorang diri (tidak berharta dan anak pinak), </p>
<p class="bodytextMS" id="13">12.  Dan Aku jadikan baginya harta kekayaan yang banyak, </p>
<p class="bodytextMS" id="14">13.  Serta anak pinak (yang ramai), yang sentiasa ada di sisinya. </p>
<p class="bodytextMS" id="15">14.  Dan Aku mudahkan baginya (mendapat kekayaan dan kekuasaan) dengansemudah-mudahnya. </p>
<p class="bodytextMS" id="16">15.  Kemudian dia ingin sangat, supaya Aku tambahi lagi; </p>
<p class="bodytextMS" id="17">16.  Tidak sekali-kali (akan ditambahi)! Kerana sesungguhnya diamenentang dengan degilnya akan ayat-ayat Kami (Al-Quran, yangdisampaikan oleh Rasul Kami). </p>
<p class="bodytextMS" id="18">17.  Aku akan menyeksanya (dengan azab) yang memuncak beratnya. </p>
<p class="bodytextMS" id="19">18.  Kerana sesungguhnya dia telah memikirkan dan mereka-reka berbagaituduhan terhadap Al-Quran) -</p>
<p class="bodytextMS" id="20">19.  Maka binasalah dia hendaknya! Bagaimanakah dia berani mereka-reka(yang demikian)? </p>
<p class="bodytextMS" id="21">20.  Sekali lagi: Binasalah dia hendaknya! Bagaimana dia berani mereka­reka (tuduhan-tuduhan itu)? </p>
<p class="bodytextMS" id="22">21.  Kemudian dia merenung dan memikirkan (berkali-kali: Jalan-jalanmencaci Al-Quran, tetapi dia gagal); </p>
<p class="bodytextMS" id="23">22.  Setelah itu dia memasamkan mukanya serta dia bertambah masamberkerut; </p>
<p class="bodytextMS" id="24">23.  Kemudian dia berpaling (dari kebenaran) dan berlaku sombong angkuh, </p>
<p class="bodytextMS" id="25">24.  Serta dia berkata: (Al-Quran) ini tidak lain hanyalah sihir yangdituntut serta dipelajari (dari ahli-ahlinya); </p>
<p class="bodytextMS" id="26">25.  Ini tidak lain hanyalah kata-kata (rekaan) manusia! </p>
<p class="bodytextMS" id="27">26.  (Disebabkan kekufurannya itu) Aku akan masukkan dia ke dalam NerakaSaqar. </p>
<p class="bodytextMS" id="28">27.  Dan apa jalannya engkau dapat mengetahui kedahsyatan Neraka Saqaritu? </p>
<p class="bodytextMS" id="29">28.  Ia membakar mangsanya dengan tidak meninggalkan sisa dan tidakmembiarkannya (binasa terus) </p>
<p class="bodytextMS" id="30">29.  Ia terus-menerus membakar kulit manusia! </p>
<p class="bodytextMS" id="31">30.  Pengawal dan penjaganya adalah sembilan belas (malaikat). </p>
<p class="bodytextMS" id="32">31.  Dan (ketahuilah bahawa hikmat) Kami tidak menjadikan pengawal­pengawal Neraka itu melainkan (dari kalangan) malaikat, (keranamerekalah sekuat-kuat dan sebenar-benar makhluk yang menjalankanperintah Kami) dan (hikmat) Kami tidak menerangkan bilangan merekamelainkan dengan satu bilangan yang menyebabkan kesesatan dankesengsaraan orang-orang kafir itu, supaya orang-orang yang diberiKitab (Yahudi dan Nasrani) boleh percaya dengan yakin (akan kebenaranAl-Quran) dan supaya orang-orang yang beriman bertambah imannya danjuga supaya orang-orang yang diberi Kitab dan orang-orang yang berimanitu tidak ragu-ragu (tentang kebenaran keterangan itu) dan (sebaliknya)supaya orang-orang (munafik) yang ada penyakit (ragu-ragu) dalamhatinya dan orang-orang kafir berkata: Apakah yang di maksudkan olehAllah dengan menyebutkan bilangan ganjil ini? Demikianlah Allahmenyesatkan sesiapa yang dikehendakiNya (menurut undang-undangperaturanNya) dan memberi hidayat petunjuk kepada sesiapa yangdikehendakiNya (menurut undang-undang peraturanNya) dan tiada yangmengetahui tentera Tuhanmu melainkan Dialah sahaja.Dan (ingatlah,segala yang diterangkan berkenaan dengan) Neraka itu tidak lainhanyalah menjadi peringatan bagi manusia. </p>
<p class="bodytextMS" id="33">32.  Sebenarnya! Demi bulan, </p>
<p class="bodytextMS" id="34">33.  Dan malam apabila ia balik melenyapkan diri, </p>
<p class="bodytextMS" id="35">34.  Dan waktu subuh apabila ia terang-benderang, </p>
<p class="bodytextMS" id="36">35.  Sesungguhnya Neraka Saqar itu adalah salah satu (malapetaka) yangamat besar, </p>
<p class="bodytextMS" id="37">36.  Yang menjadi amaran bagi umat manusia, </p>
<p class="bodytextMS" id="38">37.  (Iaitu) bagi sesiapa di antara kamu yang mahu maju (dalammengerjakan kebaikan) atau yang mahu mundur (daripada mengerjakannya). </p>
<p class="bodytextMS" id="39">38.  Tiap-tiap diri terikat, tidak terlepas daripada (balasan buruk bagiamal jahat) yang dikerjakannya, </p>
<p class="bodytextMS" id="40">39.  Kecuali puak Kanan, </p>
<p class="bodytextMS" id="41">40.  (Mereka ditempatkan) di dalam Syurga (yang penuh nikmat), merekabertanya-tanya, </p>
<p class="bodytextMS" id="42">41.  Tentang (tempat tinggal) orang-orang yang bersalah, </p>
<p class="bodytextMS" id="43">42.  (Setelah melihat orang-orang yang bersalah itu, mereka berkata):Apakah yang menyebabkan kamu masuk ke dalam (Neraka) Saqar? </p>
<p class="bodytextMS" id="44">43.  Orang-orang yang bersalah itu menjawab: Kami tidak termasuk dalamkumpulan orang-orang yang mengerjakan sembahyang; </p>
<p class="bodytextMS" id="45">44.  Dan kami tidak pernah memberi makan orang-orang miskin; </p>
<p class="bodytextMS" id="46">45.  Dan kami dahulu selalu mengambil bahagian memperkatakan perkarayang salah, bersama-sama orang-orang yang memperkatakannya; </p>
<p class="bodytextMS" id="47">46.  Dan kami sentiasa mendustakan hari pembalasan, </p>
<p class="bodytextMS" id="48">47.  Sehinggalah kami didatangi oleh perkara yang tetap diyakini. </p>
<p class="bodytextMS" id="49">48.  Maka tidak akan berguna kepada mereka sebarang syafaat pertolongan(kalaulah ditakdirkan ada) sesiapa yang boleh memberikan syafaat itu. </p>
<p class="bodytextMS" id="50">49.  (Kalau demikianlah halnya orang-orang yang bersalah), maka mengapamereka berpaling lari dari peringatan (Al-Quran) ? </p>
<p class="bodytextMS" id="51">50.  Seolah-olah mereka sekawan keldai liar yang lari, </p>
<p class="bodytextMS" id="52">51.  Melarikan diri (ketakutan) dari singa! </p>
<p class="bodytextMS" id="53">52.  (Mereka tidak merasa cukup dengan peringatan itu) bahkan tiap-tiapseorang di antaranya mahu supaya diberi kepadanya lembaran surat yangterbuka (yang diturunkan dari langit untuk dibaca oleh mereka sendiri). </p>
<p class="bodytextMS" id="54">53.  Sebenarnya! (Bukan kerana kemahuan mereka tidak berhasil), bahkanmereka (tidak percaya dan) tidak takut akan hari akhirat. </p>
<p class="bodytextMS" id="55">54.  Ketahuilah! Sesungguhnya Al-Quran itu adalah satu peringatan (yangsangat besar pengajarannya); </p>
<p class="bodytextMS" id="56">55.  Oleh itu sesiapa yang mahu (beringat) dapatlah dia mengambilperingatan daripadanya. </p>
<p class="bodytextMS" id="57">56.  Dan (dalam pada itu) tiadalah mereka dapat beringat melainkan jikadikehendaki Allah; Dialah Tuhan yang berhak dipatuhi perintahNya danDialah jua yang berhak memberi keampunan (kepada orang-orang yangberiman dan taat). </p>

</body>
</html>