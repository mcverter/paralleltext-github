
<!DOCTYPE html> 
<html lang=”MS”>
  <head>
    <title> Koran :  Chapter 78 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 79. An-Naazi'aat </p>
<p class="bodytextMS" id="2">1.  Demi (makhluk-makhluk) yang mencabut (apa yang ditugaskanmencabutnya) dengan cara yang sekasar-kasarnya; </p>
<p class="bodytextMS" id="3">2.  Dan yang menarik (apa yang ditugaskan menariknya) dengan cara yangselembut-lembutnya; </p>
<p class="bodytextMS" id="4">3.  Dan demi (makhluk-makhluk) yang cergas bergerak (menerima perintah)dengan gerak yang secergas-cergasnya; </p>
<p class="bodytextMS" id="5">4.  Lalu masing-masing berlumba-lumba dahulu-mendahului (menjalankantugasnya) dengan cara yang sesungguh-sungguhnya; </p>
<p class="bodytextMS" id="6">5.  Serta menyempurnakan tadbir urusan alam yang diperintahkankepadanya; (sumpah demi sumpah, sesungguhnya kamu akan dibangkitkanhidup semula pada hari kiamat). </p>
<p class="bodytextMS" id="7">6.  Pada masa berlakunya tiupan sangkakala yang pertama yangmenggoncangkan alam, (sehingga mati segala yang bernyawa dan punah­ranah sekalian makhluk selain dari yang dikecualikan), </p>
<p class="bodytextMS" id="8">7.  Tiupan yang pertama itu diikuti oleh tiupan yang kedua, (yangmenyebabkan orang-orang yang mati semuanya hidup semula serta keluardari kubur masing-masing); </p>
<p class="bodytextMS" id="9">8.  Hati (manusia) pada hari itu berdebar-debar takut, </p>
<p class="bodytextMS" id="10">9.  Pemandangannya tunduk gerun. </p>
<p class="bodytextMS" id="11">10.  Mereka (yang ingkar) berkata: Sungguhkah kita akan dikembalikanhidup seperti keadaan di dunia dahulu? </p>
<p class="bodytextMS" id="12">11.  Bolehkah (dihidupkan semula) sesudah kita menjadi tulang yangreput? </p>
<p class="bodytextMS" id="13">12.  Mereka berkata lagi (secara mengejek: Kalaulah berlaku) yangdemikian, sudah tentu kembalinya kita (hidup semula) itu satu perkarayang merugikan! </p>
<p class="bodytextMS" id="14">13.  (Menghidupkan semula tidaklah sukar), kerana berlakunya perkara ituhanyalah dengan satu jeritan (yang terbit dari tiupan sangkakala yangkedua); </p>
<p class="bodytextMS" id="15">14.  Yang menyebabkan mereka dengan serta-merta berada di muka bumi yangputih rata. </p>
<p class="bodytextMS" id="16">15.  Sudahkah sampai kepadamu (wahai Muhammad) perihal Nabi Musa? </p>
<p class="bodytextMS" id="17">16.  Ketika dia diseru oleh Tuhannya di "Wadi Tuwa" yang suci; </p>
<p class="bodytextMS" id="18">17.  (Lalu diperintahkan kepadanya): Pergilah kepada Firaun,sesungguhnya dia telah melampaui batas (dalam kekufuran dankezalimannya); </p>
<p class="bodytextMS" id="19">18.  Serta katakanlah kepadanya: Adakah engkau suka hendak mensucikandirimu (dari kekufuran)? </p>
<p class="bodytextMS" id="20">19.  Dan mahukah, aku tunjuk kepadamu jalan mengenal Tuhanmu, supayaengkau merasa takut (melanggar perintahNya)? </p>
<p class="bodytextMS" id="21">20.  (Setelah Nabi Musa menyempurnakan perintah Tuhannya dan Firaun punmeminta bukti kebenarannya); maka Nabi Musa memperlihatkan kepadaFiraun: Mukjizat yang besar. </p>
<p class="bodytextMS" id="22">21.  Lalu Firaun mendustakan (Nabi Musa) dan menderhaka (kepada Allah); </p>
<p class="bodytextMS" id="23">22.  Kemudian dia berpaling ingkar sambil menjalankan usahanya(menentang Nabi Musa). </p>
<p class="bodytextMS" id="24">23.  Lalu dia menghimpunkan orang-orangnya dan menyeru; </p>
<p class="bodytextMS" id="25">24.  Dengan berkata: Akulah tuhan kamu, yang tertinggi. </p>
<p class="bodytextMS" id="26">25.  Maka Allah menyeksa Firaun di akhirat dan di dunia ini, dengan azabyang menakutkan sesiapa yang mengetahuinya. </p>
<p class="bodytextMS" id="27">26.  Sesungguhnya yang demikian itu mengandungi pelajaran yangmendatangkan iktibar bagi orang-orang yang takut (melanggar perintahTuhannya). </p>
<p class="bodytextMS" id="28">27.  (Wahai golongan yang ingkarkan kebangkitan hidup semula!) Kamukahyang sukar diciptakan atau langit? Tuhan telah membinanya (denganKukuh)! </p>
<p class="bodytextMS" id="29">28.  Dia telah meninggikan bangunan langit itu lalu menyempurnaKannya, </p>
<p class="bodytextMS" id="30">29.  Dan Dia menjadikan malamnya gelap-gelita, serta menjadikan siangnyaterang-benderang. </p>
<p class="bodytextMS" id="31">30.  Dan bumi sesudah itu dihamparkannya (untuk kemudahan penduduknya); </p>
<p class="bodytextMS" id="32">31.  Dia mengeluarkan dari bumi itu: Airnya dan tumbuh-tumbuhannya; </p>
<p class="bodytextMS" id="33">32.  Dan gunung-ganang pula dikukuhkan letaknya (di bumi, sebagaipancang pasak yang menetapnya); </p>
<p class="bodytextMS" id="34">33.  (Semuanya itu) untuk kegunaan kamu dan binatang-binatang ternakkamu. </p>
<p class="bodytextMS" id="35">34.  Maka apabila datang hari yang bencananya amat besar; </p>
<p class="bodytextMS" id="36">35.  Iaitu hari manusia akan mengingati apa yang telah diusahakannya; </p>
<p class="bodytextMS" id="37">36.  Dan Neraka diperlihatkan kepada sesiapa sahaja yang dapatmelihatnya; </p>
<p class="bodytextMS" id="38">37.  Maka (dapatlah masing-masing mengetahui kesudahannya); adapun orangyang melampau (perbuatan derhakanya); </p>
<p class="bodytextMS" id="39">38.  Serta dia mengutamakan kehidupan dunia semata-mata; </p>
<p class="bodytextMS" id="40">39.  Maka sesungguhnya Neraka Jahannamlah tempat kediamannya. </p>
<p class="bodytextMS" id="41">40.  Adapun orang yang takutkan keadaan semasa dia berdiri di mahkamahTuhannya, (untuk dihitung amalnya), serta dia menahan dirinya darimenurut hawa nafsu; </p>
<p class="bodytextMS" id="42">41.  Maka sesungguhnya Syurgalah tempat kediamannya. </p>
<p class="bodytextMS" id="43">42.  Mereka (yang ingkar) selalu bertanya kepadamu (wahai Muhammad)tentang hari kiamat: Bilakah masa datangnya? </p>
<p class="bodytextMS" id="44">43.  Apa hubungannya tugasmu dengan (soal) menerangkan masa kedatanganhari kiamat itu? </p>
<p class="bodytextMS" id="45">44.  Kepada Tuhanmu lah terserah kesudahan ilmu mengenainya. </p>
<p class="bodytextMS" id="46">45.  Tugasmu hanyalah memberi amaran kepada orang yang takut akan huru­hara hari kiamat itu. </p>
<p class="bodytextMS" id="47">46.  (Sangatlah dahsyatnya huru-hara hari itu, sehingga orang-orang yangbersalah merasa) pada masa melihatnya: Seolah-olah mereka tidak tinggaldi dunia melainkan sekadar satu petang atau paginya sahaja. </p>

</body>
</html>