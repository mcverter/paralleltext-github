
<!DOCTYPE html> 
<html lang=”MS”>
  <head>
    <title> Koran :  Chapter 19 (Malay) </title>
  <head>
    <meta language="MS">
    <meta charset="utf-8">
  </head>
  <body class="MS">
<p class="bodytextMS" id="1">SURE 20. Taha </p>
<p class="bodytextMS" id="2">1.  Taa Haa. </p>
<p class="bodytextMS" id="3">2.  Kami tidak menurunkan Al-Quran kepadamu (wahai Muhammad) supayaengkau menanggung kesusahan. </p>
<p class="bodytextMS" id="4">3.  Hanya untuk menjadi peringatan bagi orang-orang yang takut melanggarperintah Allah </p>
<p class="bodytextMS" id="5">4.  (Al-Quran) diturunkan dari (Tuhan) yang menciptakan bumi dan langityang tinggi. </p>
<p class="bodytextMS" id="6">5.  Iaitu (Allah) Ar-Rahman, yang bersemayam di atas Arasy. </p>
<p class="bodytextMS" id="7">6.  Dialah jua yang memiliki segala yang ada di langit dan yang ada dibumi serta yang ada di antara keduanya dan juga yang ada di bawah tanahbasah di perut bumi. </p>
<p class="bodytextMS" id="8">7.  Dan jika engkau menyaringkan suara dengan doa permohonanmu, (makayang demikian tidaklah perlu), kerana sesungguhnya Allah mengetahuisegala rahsia dan segala yang tersembunyi. </p>
<p class="bodytextMS" id="9">8.  Allah! Tiada Tuhan yang berhak disembah melainkan Dia, bagiNyalahsegala nama yang baik. </p>
<p class="bodytextMS" id="10">9.  Dan sudahkah sampai kepadamu (wahai Muhammad) perihal Nabi Musa? </p>
<p class="bodytextMS" id="11">10.  Ketika dia melihat api, lalu berkatalah dia kepada isterinya:Berhentilah! Sesungguhnya aku ada melihat api semoga aku dapat membawakepada kamu satu cucuhan daripadanya atau aku dapat di tempat api itu:Penunjuk jalan. </p>
<p class="bodytextMS" id="12">11.  Maka apabila dia sampai ke tempat api itu (kedengaran) dia diseru:Wahai Musa! -</p>
<p class="bodytextMS" id="13">12.  Sesungguhnya Aku Tuhanmu! Maka bukalah kasutmu, kerana engkausekarang berada di Wadi Tuwa yang suci. </p>
<p class="bodytextMS" id="14">13.  Dan Aku telah memilihmu menjadi Rasul maka dengarlah apa yang akandiwahyukan kepadamu. </p>
<p class="bodytextMS" id="15">14.  Sesungguhnya Akulah Allah; tiada Tuhan melainkan Aku; oleh itu,sembahlah akan Daku dan dirikanlah sembahyang untuk mengingati Daku. </p>
<p class="bodytextMS" id="16">15.  Sesungguhnya hari kiamat itu tetap akan datang, yang Aku sengajasembunyikan masa datangnya supaya tiap-tiap diri dibalas akan apa yangdia usahakan. </p>
<p class="bodytextMS" id="17">16.  Maka janganlah engkau dihalangi daripada mempercayainya oleh orangyang tidak beriman kepadanya serta dia menurut hawa nafsunya; keranadengan itu engkau akan binasa. </p>
<p class="bodytextMS" id="18">17.  Dan apa (bendanya) yang di tangan kananmu itu wahai Musa? </p>
<p class="bodytextMS" id="19">18.  Nabi Musa menjawab: Ini ialah tongkatku; aku bertekan atasnyasemasa berjalan, dan aku memukul dengannya daun-daun kayu supaya gugurkepada kambing-kambingku dan ada lagi lain-lain keperluanku padatongkat itu. </p>
<p class="bodytextMS" id="20">19.  Allah Taala berfirman: Campakkanlah tongkatmu itu wahai Musa! </p>
<p class="bodytextMS" id="21">20.  Lalu dia mencampakkannya, maka tiba-tiba tongkatnya itu menjadiseekor ular yang bergerak menjalar. </p>
<p class="bodytextMS" id="22">21.  Allah berfirman: Tangkaplah akan dia dan janganlah engkau takut,Kami akan mengembalikannya kepada keadaannya yang asal. </p>
<p class="bodytextMS" id="23">22.  Dan kepitlah tanganmu di celah lambungmu; nescaya keluarlah iaputih bersinar-sinar dengan tidak ada cacat; sebagai satu mukjizat yanglain. </p>
<p class="bodytextMS" id="24">23.  (Berlakunya yang demikian itu) kerana Kami hendak memperlihatkankepadamu sebahagian dari tanda-tanda kekuasaan Kami yang besar. </p>
<p class="bodytextMS" id="25">24.  Pergilah kepada Firaun, sesungguhnya dia telah melampaui batas. </p>
<p class="bodytextMS" id="26">25.  Nabi Musa berdoa dengan berkata: Wahai Tuhanku, lapangkanlahbagiku, dadaku; </p>
<p class="bodytextMS" id="27">26.  Dan mudahkanlah bagiku, tugasku; </p>
<p class="bodytextMS" id="28">27.  Dan lepaskanlah simpulan dari lidahku, </p>
<p class="bodytextMS" id="29">28.  Supaya mereka faham perkataanku; </p>
<p class="bodytextMS" id="30">29.  Dan jadikanlah bagiku, seorang penyokong dari keluargaku. </p>
<p class="bodytextMS" id="31">30.  Iaitu Harun saudaraku; </p>
<p class="bodytextMS" id="32">31.  Kuatkanlah dengan sokongannya, pendirianku, </p>
<p class="bodytextMS" id="33">32.  Dan jadikanlah dia turut campur bertanggungjawab dalam urusanku, </p>
<p class="bodytextMS" id="34">33.  Supaya kami sentiasa beribadat dan memujiMu, </p>
<p class="bodytextMS" id="35">34.  Dan (supaya) kami sentiasa menyebut dan mengingatiMu; </p>
<p class="bodytextMS" id="36">35.  Sesungguhnya Engkau adalah sedia melihat dan mengetahui hal ehwalkami. </p>
<p class="bodytextMS" id="37">36.  Allah berfirman: Sesungguhnya telah diberikan kepadamu apa yangengkau pohonkan itu, wahai Musa! </p>
<p class="bodytextMS" id="38">37.  Dan demi sesungguhnya! Kami telahpun mengurniakan kepadamu berbagainikmat pada satu masa yang lain sebelum ini. </p>
<p class="bodytextMS" id="39">38.  Ketika Kami ilhamkan kepada ibumu, dengan memberitahu kepadanya: </p>
<p class="bodytextMS" id="40">39.  Letakkanlah anakmu di dalam peti, kemudian lepaskanlah peti itu kelaut, maka biarlah laut itu membawanya terdampar ke pantai, supayadipungut oleh musuhKu dan musuhnya dan Aku telah tanamkan darikemurahanKu perasaan kasih sayang orang terhadapmu dan supaya engkaudibela dan dipelihara dengan pengawasanKu. </p>
<p class="bodytextMS" id="41">40.  Ketika saudara perempuanmu pergi mencarimu lalu berkata kepadaorang-orang yang memungutmu: Mahukah, aku tunjukkan kamu kepada orangyang boleh memeliharanya? Maka dengan jalan itu Kami mengembalikanmukepada ibumu supaya tenang hatinya dan supaya dia tidak berdukacitakerana bercerai denganmu dan semasa engkau membunuh seorang lelaki,lalu Kami selamatkan engkau dari kesusahan pembunuhan itu dan Kamitelah melepaskan engkau berkali-kali dari berbagai-bagai cubaan;kemudian engkau tinggal dengan selamat beberapa tahun dalam kalanganpenduduk negeri Madyan; setelah itu engkau sekarang datang dari sanapada masa yang telah ditentukan, wahai Musa! </p>
<p class="bodytextMS" id="42">41.  Dan Aku telah memilihmu untuk menjadi RasulKu. </p>
<p class="bodytextMS" id="43">42.  Pergilah, engkau dan saudaramu, membawa mukjizat-mukjizatpengurniaanKu dan janganlah kamu berdua lemah dan cuai dalam menyebutserta mengingati Daku. </p>
<p class="bodytextMS" id="44">43.  Pergilah kamu berdua kepada Firaun, sesungguhnya dia telahmelampaui batas dalam kekufurannya. </p>
<p class="bodytextMS" id="45">44.  Kemudian hendaklah kamu berkata kepadanya, dengan kata-kata yanglemah-lembut, semoga dia beringat atau takut. </p>
<p class="bodytextMS" id="46">45.  Mereka berdua berkata: Wahai Tuhan kami! Sesungguhnya kami takutbahawa ia akan segera menyeksa kami atau dia akan melampau batas. </p>
<p class="bodytextMS" id="47">46.  Allah berfirman: Janganlah kamu takut, sesungguhnya Aku adabersama-sama kamu; Aku mendengar dan melihat segala-galanya. </p>
<p class="bodytextMS" id="48">47.  Oleh itu, pergilah kamu berdua kepadanya, kemudian katakanlah:Bahawa sesungguhnya kami ini Rasul-rasul dari Tuhanmu, maka bebaskanlahkaum Bani lsrail mengikut kami dan janganlah engkau menyeksakanmereka.Sesungguhnya kami telah datang kepadamu membawa satu tanda(mukjizat) dari Tuhanmu! Dan selamat sejahtera, itu adalah untuk orang­orang yang menurut petunjuk agama Allah. </p>
<p class="bodytextMS" id="49">48.  Sesungguhnya telah diwahyukan kepada kami bahawa azab seksa didunia dan di akhirat ditimpakan kepada orang yang mendustakan ayat-ayatAllah dan berpaling daripadanya. </p>
<p class="bodytextMS" id="50">49.  (Setelah mereka menyampaikan perintah Allah itu), Firaun berkata:Jika demikian, siapakah Tuhan kamu berdua, hai Musa? </p>
<p class="bodytextMS" id="51">50.  Nabi Musa menjawab: Tuhan kami ialah yang telah memberikan kepadatiap-tiap sesuatu: Kejadian semulajadinya yang sesuai dengannya,kemudian Dia memberi petunjuk kepadanya akan cara menggunakannya. </p>
<p class="bodytextMS" id="52">51.  Firaun bertanya lagi: Jika demikian, bagaimana pula keadaan kaum­kaum yang telah lalu? </p>
<p class="bodytextMS" id="53">52.  Nabi Musa menjawab: Pengetahuan mengenainya ada di sisi Tuhanku,tertulis di dalam sebuah Kitab; Tuhanku tidak pernah keliru dan Diajuga tidak pernah lupa. </p>
<p class="bodytextMS" id="54">53.  (Dialah Tuhan) yang telah menjadikan bumi bagi kamu sebagaihamparan dan Ia telah mengadakan bagi kamu padanya jalan-jalan lalu­lalang dan Dia juga telah menurunkan hujan dari langit.Maka Kamikeluarkan dengannya berjenis-jenis tanaman dan buah-buahan yangberlainan keadaannya. </p>
<p class="bodytextMS" id="55">54.  Makanlah kamu daripadanya dan berilah makan binatang-binatangternak kamu; sesungguhnya semuanya itu mengandungi tanda-tanda yangmembuktikan kemurahan Allah, bagi orang-orang yang berakal fikiran. </p>
<p class="bodytextMS" id="56">55.  Dari bumilah Kami ciptakan kamu dan ke dalamnya Kami akanmengembalikan kamu, dan daripadanya pula Kami akan mengeluarkan kamusekali lagi. </p>
<p class="bodytextMS" id="57">56.  Dan demi sesungguhnya! Kami telah tunjukkan kepada Firaun segalatanda-tanda yang membukti kekuasaan Kami; dalam pada itu diamendustakannya dan enggan beriman. </p>
<p class="bodytextMS" id="58">57.  Firaun berkata: Patutkah engkau datang kepada kami untukmengeluarkan kami dari negeri kami dengan sihirmu, hai Musa? </p>
<p class="bodytextMS" id="59">58.  Kalau demikian, sesungguhnya kami juga akan bawakan kepadamu sihiryang seperti itu untuk melawanmu! Maka tentukanlah suatu tempohpertemuan antara kami denganmu, yang kita bersama tidak akanmemungkirinya, di suatu tempat yang sesuai bagi kedua belah pihak </p>
<p class="bodytextMS" id="60">59.  Nabi Musa menjawab: Tempoh yang aku tetapkan untuk kamu itu ialahhari perayaan, dan hendaklah orang ramai berhimpun pada waktu dhuha. </p>
<p class="bodytextMS" id="61">60.  Maka Firaun pun berangkat dari majlis itu.Dia mengumpulkan ahli­ahli sihir untuk menjalankan tipu-dayanya, kemudian dia datang ketempat perlawanan. </p>
<p class="bodytextMS" id="62">61.  Nabi Musa berkata kepada mereka: Celakalah kamu kelak! Janganlahkamu mendakwa secara dusta terhadap Allah, kerana dengan sebab itu Diaakan membinasakan kamu dengan azab seksa dan sesungguhnya orang yangberdusta, tetap hampa dan kecewa. </p>
<p class="bodytextMS" id="63">62.  Maka merekapun berbantahan dan berunding sesama sendiri mengenaiperkara sihir mereka dan mereka rahsiakan apa yang mereka rundingkan. </p>
<p class="bodytextMS" id="64">63.  Mereka berkata: Dua orang ini, sebenarnya dua ahli sihir yangbertujuan hendak mengeluarkan kamu dari negeri kamu dengan sihir merekadan hendak melenyapkan kepercayaan serta adat peraturan kamu yang utama </p>
<p class="bodytextMS" id="65">64.  Oleh itu, satukanlah segala cara helah kamu, kemudian datanglahberamai-ramai dalam satu barisan untuk menentangnya dan sesungguhnyaberuntunglah orang yang menang pada hari ini. </p>
<p class="bodytextMS" id="66">65.  Mereka berkata: Wahai Musa! Engkaukah yang akan mencampak lebihdahulu atau kamikah yang mula-mula mencampak? </p>
<p class="bodytextMS" id="67">66.  Nabi Musa menjawab: Bahkan kamulah campak dahulu.Tiba-tiba tali-tali mereka dan tongkat-tongkat mereka terbayang-bayang kepadanyaseolah-olah benda-benda berjalan, disebabkan sihir mereka. </p>
<p class="bodytextMS" id="68">67.  Maka yang demikian menjadikan Nabi Musa merasa takut sedikit dalamhatinya. </p>
<p class="bodytextMS" id="69">68.  Kami berfirman kepadanya: Janganlah engkau takut (wahai Musa)!Sesungguhnya engkaulah yang tertinggi mengatasi mereka dengankemenangan. </p>
<p class="bodytextMS" id="70">69.  Dan campakkanlah apa yang ada di tangan kananmu, nescaya ia menelansegala (benda-benda sihir) yang mereka lakukan, kerana sesungguhnya apayang mereka lakukan itu hanyalah tipu daya ahli sihir; sedang ahlisihir itu tidak akan beroleh kejayaan, di mana sahaja dia berada. </p>
<p class="bodytextMS" id="71">70.  (Nabi Musa pun mencampakkan tongkatnya yang terus menelan segalabenda sihir mereka), maka keadaan yang demikian menjadikan ahli-ahlisihir itu segera merebahkan diri sujud sambil berkata: Kami berimankepada Tuhan yang mengutus Nabi Harun dan Nabi Musa. </p>
<p class="bodytextMS" id="72">71.  Firaun berkata: Patutkah kamu beriman kepada Musa sebelum akumemberi izin kepada kamu? Sesungguhnya dialah ketua kamu yang mengajarsihir kepada kamu.Oleh itu, demi sesungguhnya, aku akan memotong tangandan kaki kamu dengan bersilang, dan aku akan memalang kamu pada batang­batang pohon tamar dan demi sesungguhnya kamu akan mengetahui kelaksiapakah di antara kita yang lebih keras azab seksanya dan lebih kekal. </p>
<p class="bodytextMS" id="73">72.  Mereka menjawab: Kami tidak sekali-kali akan mengutamakanmudaripada apa yang telah datang kepada kami dari mukjizat-mukjizat yangterang nyata dan (tidak akan mengutamakanmu daripada) Tuhan yang telahmenjadikan kita semua.Oleh itu, hukumkanlah apa sahaja yang engkauhendak hukumkan, kerana sesungguhnya engkau hanyalah dapat menghukumdalam kehidupan dunia ini sahaja. </p>
<p class="bodytextMS" id="74">73.  Sesungguhnya kami telah beriman kepada Tuhan kami, supayadiampunkanNya kesalahan-kesalahan kami dan dosa-dosa sihir yang engkaupaksakan kami melakukannya dan Allah jualah yang lebih baik dan lebihkekal balasan pahalaNya. </p>
<p class="bodytextMS" id="75">74.  Sebenarnya sesiapa yang datang kepada Tuhannya pada hari akhiratsedang ia bersalah maka sesungguhnya adalah baginya Neraka Jahannamyang dia tidak mati di dalamnya dan tidak pula hidup. </p>
<p class="bodytextMS" id="76">75.  Dan sesiapa yang datang kepadaNya sedang dia beriman, serta diatelah mengerjakan amal-amal yang soleh, maka mereka itu akan berolehtempat-tempat tinggal yang tinggi darjatnya: </p>
<p class="bodytextMS" id="77">76.  (Iaitu) Syurga-syurga yang kekal, yang mengalir padanya beberapasungai, mereka kekal di dalamnya dan yang demikian itu ialah balasanorang-orang yang membersihkan dirinya dari perbuatan kufur dan maksiat. </p>
<p class="bodytextMS" id="78">77.  Dan demi sesungguhnya! Kami telah wahyukan kepada Nabi Musa:Hendaklah engkau membawa hamba-hambaKu (kaummu) keluar memgembara padawaktu malam, kemudian pukullah air laut dengan tongkatmu, untukmengadakan jalan yang kering bagi mereka di laut itu; janganlah engkau </p>
<p class="bodytextMS" id="79">menaruh bimbang daripada ditangkap oleh musuh dan jangan pula engkautakut tenggelam. </p>
<p class="bodytextMS" id="80">78.  Maka Firaun pun mengejar mereka bersama-sama dengan tenteranya,lalu dia dan orang-orangnya diliputi oleh air laut yang menenggelamkanmereka semuanya dengan cara yang sedahsyat-dahsyatnya. </p>
<p class="bodytextMS" id="81">79.  Dan dengan itu Firaun telah menjerumuskan kaumnya ke tempatkebinasaan dan tidaklah dia membawa mereka ke jalan yang benar. </p>
<p class="bodytextMS" id="82">80.  Wahai Bani lsrail! Sesungguhnya Kami telah selamatkan kamu darimusuh kamu, dan Kami telah janjikan kamu (dengan memberi wahyu kepadaNabi Musa) di sebelah kanan Gunung Tursina itu dan kami turunkan kepadakamu "Manna" dan "Salwa", </p>
<p class="bodytextMS" id="83">81.  Serta Kami katakan: Makanlah dari benda-benda yang baik yang Kamikurniakan kepada kamu dan janganlah kamu melampaui batas padanya,kerana dengan yang demikian kamu akan ditimpa kemurkaanKu dan sesiapayang ditimpa kemurkaanKu, maka sesungguhnya binasalah ia. </p>
<p class="bodytextMS" id="84">82.  Dan sesungguhnya Aku yang amat memberi ampun kepada orang-orangyang bertaubat serta beriman dan beramal soleh, kemudian dia tetapteguh menurut petunjuk yang diberikan kepadanya. </p>
<p class="bodytextMS" id="85">83.  Dan apakah yang menyebabkan engkau segera datang ke mari lebihdahulu dari kaum engkau wahai Musa?. </p>
<p class="bodytextMS" id="86">84.  Nabi Musa menjawab: Mereka itu ada mengiringi daku tidak jauh darisini dan aku segera datang kepadaMu, wahai Tuhanku, supaya Engkau redaakan daku. </p>
<p class="bodytextMS" id="87">86.  Maka kembalilah Nabi Musa kepada kaumnya dengan perasaan marah dandukacita; dia berkata: Wahai kaumku! Bukankah Tuhan kamu telahmenjanjikan kamu dengan satu perjanjian yang baik? Patutkah kamu merasapanjang masa pemergianku menerima apa yang dijanjikan itu? Atau kamusengaja menghendaki supaya kamu ditimpa kemurkaan dari Tuhan kamu, lalukamu menyalahi perjanjian kamu denganku? </p>
<p class="bodytextMS" id="88">87.  Mereka menjawab: Kami tidak menyalahi janji kami kepadamu itudengan kuasa dan ikhtiar kami, tetapi kami telah dibebankan membawabarang-barang perhiasan orang-orang (Mesir) itu, supaya kamimencampakkannya ke dalam api lalu kami melakukan yang demikian, makademikianlah juga "Samiri" mencampakkan apa yang dibawanya. </p>
<p class="bodytextMS" id="89">88.  Kemudian Samiri mengeluarkan untuk mereka dari leburan barang­barang itu (patung) seekor anak lembu yang bertubuh lagi bersuara, lalumereka berkata: Ini ialah tuhan kamu dan tuhan bagi Musa, tetapi Musatelah lupa! </p>
<p class="bodytextMS" id="90">85. (Setelah selesainya urusan itu) maka Allah berfirman kepada NabiMusa: Sesungguhnya Kami telah mengenakan kaummu satu fitnah ujiansepeninggalanmu dan mereka telah disesatkan oleh Samiri  89.  Patutkah mereka tidak mahu berfikir sehingga mereka tidak nampakbahawa patung itu tidak dapat menjawab perkataan mereka dan tidakberkuasa mendatangkan bahaya atau memberi manfaat kepada mereka? </p>
<p class="bodytextMS" id="91">90.  Dan demi sesungguhnya, Nabi Harun telahpun berkata kepada merekasebelum itu: Wahai kaumku, sesungguhnya kamu hanya diperdayakan denganpatung itu dan sesungguhnya Tuhan kamu ialah Allah yang melimpah-limpahrahmatNya; oleh itu, ikutlah daku dan taatlah akan perintahku. </p>
<p class="bodytextMS" id="92">91.  Mereka menjawab: Kami tidak sekali-kali akan meninggalkanpenyembahan patung ini, (bahkan) kami akan tetap menyembahnya hinggaNabi Musa kembali kepada kami. </p>
<p class="bodytextMS" id="93">92.  (Sekembalinya), Nabi Musa berkata: Wahai Harun, apakah maniknyayang menghalangmu ketika engkau melihat mereka sesat, </p>
<p class="bodytextMS" id="94">93.  Daripada menurutku? Adakah engkau ingkar akan suruhanku? </p>
<p class="bodytextMS" id="95">94.  Nabi Harun menjawab: Wahai anak ibuku! Janganlah engkau meragutjanggutku dan janganlah menarik (rambut) kepalaku.Sesungguhnya akutakut bahawa engkau akan berkata kepadaku: Engkau telah memecah­belahkan kaum Bani lsrail sesama sendiri dan engkau tidak berhati-hatimengambil berat pesananku! </p>
<p class="bodytextMS" id="96">95.  (Sesudah itu Nabi Musa hadapkan kemarahannya kepada Samiri lalu)bertanya: Apa pula halmu, wahai Samiri? </p>
<p class="bodytextMS" id="97">96.  Dia menjawab: Aku mengetahui dan menyedari apa yang tidak diketahuioleh mereka, lalu aku mengambil segenggam dari kesan jejak Rasul itu,kemudian aku mencampakkannya dan demikianlah aku dihasut oleh hawanafsuku. </p>
<p class="bodytextMS" id="98">97.  Nabi Musa berkata kepada Samiri: Jika demikian, pergilah, (engkauadalah diusir dan dipulaukan), kerana sesungguhnya telah ditetapkanbagimu akan berkata dalam kehidupan dunia ini: Jangan sentuh daku dansesungguhnya telah dijanjikan lagi untukmu satu balasan akhirat yangengkau tidak sekali-kali akan terlepas daripadanya dan (sekarang)lihatlah kepada tuhanmu yang engkau sekian lama menyembahnya,sesungguhnya kami akan membakarnya kemudian kami akan menghancur danmenaburkan serbuknya di laut sehingga hilang lenyap. </p>
<p class="bodytextMS" id="99">98.  Sesungguhnya Tuhan kamu hanya Allah, yang tidak ada Tuhan melainkanDia, yang meliputi pengetahuanNya akan tiap-tiap sesuatu. </p>
<p class="bodytextMS" id="100">99.  Demikianlah Kami ceritakan kepadamu (wahai Muhammad), sebahagiandari kisah-kisah umat manusia yang telah lalu dan sesungguhnya Kamitelah memberikan kepadamu, dari sisi Kami (sebuah Kitab Al-Quran yangmenjadi) peringatan. </p>
<p class="bodytextMS" id="101">100.  Sesiapa yang berpaling ingkar dari peringatan Al-Quran itu, makasesungguhnya dia pada hari kiamat menanggung beban (dosa) yang berat. </p>
<p class="bodytextMS" id="102">101.  Mereka kekal di dalam (azab) dosa itu dan amatlah buruknyatanggungan itu bagi mereka pada hari kiamat, </p>
<p class="bodytextMS" id="103">102.  (Iaitu) hari ditiup Sangkakala dan Kami akan himpunkan pada hariitu orang-orang yang bersalah dalam keadaan kelabu matanya. </p>
<p class="bodytextMS" id="104">103.  Mereka berbisik-bisik sesama sendiri: Kamu telah tinggal hanyasepuluh sahaja. </p>
<p class="bodytextMS" id="105">104.  (Allah berfirman): Kami lebih mengetahui akan kadar masa yangmereka katakan itu, manakala orang yang lebih tepat pendapatnya diantara mereka berkata pula: Tiadalah kamu tinggal melainkan satu masayang amat singkat. </p>
<p class="bodytextMS" id="106">105.  Dan mereka (yang kafir) bertanya kepadamu (wahai Muhammad) darihal gunung-ganang; maka jawablah: Tuhanku akan menghancurkannya menjadidebu ditiup angin. </p>
<p class="bodytextMS" id="107">106.  Lalu Dia membiarkan tapak gunung-gunung itu (di bumi) rata lagilicin. </p>
<p class="bodytextMS" id="108">107.  Engkau tidak akan melihat pada tapaknya itu tempat yang rendahatau yang tinggi. </p>
<p class="bodytextMS" id="109">108.  Pada hari itu mereka menurut seruan panggilan yang menyeru merekadengan tidak dapat melencong dari menurutnya dan diam khusyuklah segalasuara kepada Allah yang melimpah-limpah rahmatNya sehingga engkau tidakmendengar melainkan bunyi yang amat perlahan. </p>
<p class="bodytextMS" id="110">109.  Pada hari itu, tidak berfaedah syafaat (dari dan kepadasesiapapun) kecuali dari orang yang diizinkan oleh Allah yang melimpah­limpah rahmatNya dan kepada orang yang diredai perkataannya. </p>
<p class="bodytextMS" id="111">110.  Allah mengetahui apa yang di hadapan mereka (dari hal-hal dunia)dan apa yang di belakang mereka (dari perkara akhirat); sedang merekatidak mengetahuinya secara meliputi. </p>
<p class="bodytextMS" id="112">111.  Dan segala muka akan tunduk dengan berupa hina kepada Allah YangTetap Hidup, lagi Yang Kekal Mentadbirkan makhluk selama-lamanya dansesungguhnya telah rugi dan hampalah orang yang menanggung dosakezaliman. </p>
<p class="bodytextMS" id="113">112.  Dan sesiapa yang mengerjakan sebarang apa dari amal-amal yangsoleh, sedang dia beriman, maka tidaklah (seharusnya) dia merasa takutdianiaya atau dikurangkan sedikitpun dari pahalanya. </p>
<p class="bodytextMS" id="114">113.  Dan demikianlah Kami telah menurunkan Al-Quran sebagai bacaandalam bahasa Arab dan kami telah terangkan di dalamnya berbagai-bagaiamaran supaya mereka (umat manusia seluruhnya) bertakwa atau merekamendapat daripadanya sesuatu peringatan dari faedah mereka. </p>
<p class="bodytextMS" id="115">114.  Maka Maha Tinggilah Allah, yang Menguasai seluruh alam, lagi YangBenar (pada segala-galanya) dan janganlah engkau (wahai Muhammad)tergesa-gesa membaca Al-Quran sebelum selesai dibacakan oleh Jibrilkepadamu dan berdoalah dengan berkata: Wahai Tuhanku, tambahilahilmuku. </p>
<p class="bodytextMS" id="116">115.  Dan demi sesungguhnya, Kami telah berpesan kepada Adam pada masayang lalu, tetapi dia lupa dan kami tidak mendapatinya mempunyaikeazaman yang teguh. </p>
<p class="bodytextMS" id="117">116.  Dan (ingatkanlah peristiwa) ketika Kami berfirman kepada malaikat:Sujudlah kamu kepada Adam, lalu mereka sujud, melainkan Iblis, diaenggan sujud. </p>
<p class="bodytextMS" id="118">117.  Maka, Kami berfirman: Wahai Adam sesungguhnya Iblis ini musuhbagimu dan bagi isterimu; oleh itu, janganlah dia menyebabkan kamuberdua keluar dari Syurga, kerana dengan yang demikian engkau (danisterimu) akan menderita. </p>
<p class="bodytextMS" id="119">118.  Sesungguhnya telah dikurniakan berbagai nikmat bagimu, bahawaengkau tidak akan lapar dalam Syurga itu dan tidak akan bertelanjang. </p>
<p class="bodytextMS" id="120">119.  Dan sesungguhnya engkau juga tidak akan dahaga dalam Syurga itudan tidak akan merasa panas matahari. </p>
<p class="bodytextMS" id="121">120.  Setelah itu maka Syaitan membisikkan (hasutan) kepadanya, denganberkata: Wahai Adam, mahukah, aku tunjukkan kepadamu pohon yangmenyebabkan hidup selama-lamanya, dan kekuasaan yang tidak akan hilanglenyap? </p>
<p class="bodytextMS" id="122">121.  Kemudian mereka berdua memakan dari pohon itu, lalu terdedahlahkepada mereka aurat masing-masing dan mereka mulailah menutupnya dengan </p>
<p class="bodytextMS" id="123">daun-daun dari Syurga dan dengan itu derhakalah Adam kepada Tuhannya,lalu tersalah jalan (dari mencapai hajatnya). </p>
<p class="bodytextMS" id="124">122.  Kemudian Tuhannya memilihnya (dengan diberi taufiq untukbertaubat), lalu Allah menerima taubatnya serta diberi petunjuk. </p>
<p class="bodytextMS" id="125">123.  Allah berfirman: Turunlah kamu berdua dari Syurga itu, bersama­sama, dalam keadaan setengah kamu menjadi musuh bagi setengahnya yanglain; kemudian jika datang kepada kamu petunjuk dariKu, maka sesiapayang mengikut petunjukKu itu nescaya dia tidak akan sesat dan dia pulatidak akan menderita azab sengsara. </p>
<p class="bodytextMS" id="126">124.  Dan sesiapa yang berpaling ingkar dari ingatan dan petunjukKu,maka sesungguhnya adalah baginya kehidupan yang sempit dan Kami akanhimpunkan dia pada hari kiamat dalam keadaan buta. </p>
<p class="bodytextMS" id="127">125.  Dia berkata: Wahai Tuhanku, mengapa Engkau himpunkan daku dalamkeadaan buta, padahal aku dahulu melihat? </p>
<p class="bodytextMS" id="128">126.  Allah berfirman: Demikianlah keadaannya! Telah datang ayat-ayatketerangan Kami kepadamu, lalu engkau melupakan serta meninggalkannyadan demikianlah engkau pada hari ini dilupakan serta ditinggalkan. </p>
<p class="bodytextMS" id="129">127.  Dan demikianlah Kami membalas orang yang melampaui batas dan tidakberiman kepada ayat-ayat keterangan Tuhannya dan demi sesungguhnya azabakhirat itu lebih berat dan lebih kekal. </p>
<p class="bodytextMS" id="130">128.  Adakah tersembunyi serta belum jelas lagi kepada mereka: Berapabanyak Kami telah binasakan dari kamu-kaum yang terdahulu daripadamereka, sedang mereka sekarang berulang-alik melalui tempat-tempattinggal kaum-kaum itu? Sesungguhnya pada yang demikian ada tanda-tanda(untuk mengambil iktibar) bagi orang-orang yang berakal fikiran. </p>
<p class="bodytextMS" id="131">129.  Dan jika tidaklah kerana telah terdahulu Kalimah Tuhanmu (wahaiMuhammad) dan satu tempoh yang ditentukan nescaya balasan jenayahmereka sudah semestinya berlaku. </p>
<p class="bodytextMS" id="132">130.  Oleh itu, bersabarlah engkau (wahai Muhammad) akan apa yang merekakatakan dan beribadatlah dengan memuji Tuhanmu sebelum matahari terbitdan sebelum terbenamnya dan beribadatlah pada saat-saat dari waktumalam dan pada sebelah-sebelah siang; supaya engkau reda (denganmendapat sebaik-baik balasan). </p>
<p class="bodytextMS" id="133">131.  Dan janganlah engkau menujukan pandangan kedua matamu dengankeinginan kepada apa yang telah Kami berikan kepada beberapa golongandari mereka yang kafir itu menikmatinya, yang merupakan keindahankehidupan dunia ini, untuk Kami menguji mereka padanya; sedang limpahkurnia Tuhanmu di akhirat lebih baik dan lebih kekal. </p>
<p class="bodytextMS" id="134">132.  Dan perintahkanlah keluargamu serta umatmu mengerjakan sembahyangdan hendaklah engkau tekun bersabar menunaikannya.Kami tidak memintarezeki kepadamu, (bahkan) Kamilah yang memberi rezeki kepadamu dan(ingatlah) kesudahan yang baik adalah bagi orang-orang yang bertakwa. </p>
<p class="bodytextMS" id="135">133.  Dan mereka yang kafir berkata: Mengapa dia tidak membawa kepadakami satu tanda mukjizat dari Tuhannya yang membuktikan kebenarannya?Bukankah telah datang kepada mereka berbagai-bagai keterangan dankhasnya Al-Quran yang menjadi kenyataan yang menerangkan apa yangterkandung dalam Kitab-kitab yang dahulu? </p>
<p class="bodytextMS" id="136">134.  Dan sekiranya Kami binasakan mereka dengan sesuatu azab sebelumdatangnya Rasul Kami membawa Al-Quran ini, tentulah mereka akan berkatapada hari kiamat: Wahai Tuhan Kami! Mengapa Engkau tidak mengutuskan </p>
<p class="bodytextMS" id="137">kepada kami seorang Rasul supaya kami menurut ayat-ayat keteranganMuyang dibawanya, sebelum kami menjadi hina (dengan azab di dunia) danmendapat malu (dengan azab di akhirat)? </p>
<p class="bodytextMS" id="138">135.  Katakanlah (wahai Muhammad): Tiap-tiap seorang (di antara kita)sedang menunggu; maka tunggulah kamu! Kemudian kamu akan mengetahuikelak siapakah orang-orang yang berada atas jalan yang lurus dan jugasiapa yang mendapat petunjuk. </p>

</body>
</html>