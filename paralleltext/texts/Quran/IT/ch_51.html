
<!DOCTYPE html> 
<html lang=”IT”>
  <head>
    <title> Koran :  Chapter 51 (Italian) </title>
  <head>
    <meta language="IT">
    <meta charset="utf-8">
  </head>
  <body class="IT">
<p class="bodytextIT" id="1">SURA 51. Adh-Dhariyat (Quelle che spargono) </p>
<p class="bodytextIT" id="2">1.  Per i venti che spargono, </p>
<p class="bodytextIT" id="3">2.  per quelle che portano un carico , </p>
<p class="bodytextIT" id="4">3.  per quelle che scivolano leggere , </p>
<p class="bodytextIT" id="5">4.  per quelli che trasmettono l'ordine . </p>
<p class="bodytextIT" id="6">5.  Quello che vi è stato promesso è vero, </p>
<p class="bodytextIT" id="7">6.  e il Giudizio avverrà inevitabilmente. </p>
<p class="bodytextIT" id="8">7.  Per il cielo solcato di percorsi , </p>
<p class="bodytextIT" id="9">8.  invero avete opinioni contrastanti , </p>
<p class="bodytextIT" id="10">9.  è maldisposto chi è maldisposto . </p>
<p class="bodytextIT" id="11">10.  Maledetti i blasfemi </p>
<p class="bodytextIT" id="12">11.  che nell'abisso dimenticano . </p>
<p class="bodytextIT" id="13">12.  Chiedono: « A quando il Giorno del Giudizio? ». </p>
<p class="bodytextIT" id="14">13.  Il Giorno in cui saranno messi alla prova del Fuoco </p>
<p class="bodytextIT" id="15">14.  [sarà detto loro]: « Gustate la vostra prova! Ecco quello chevolevate affrettare!». </p>
<p class="bodytextIT" id="16">15.  I timorati staranno tra i giardini e le fonti, </p>
<p class="bodytextIT" id="17">16.  prendendo ciò che il Signore darà loro, poiché in passato facevanoil bene, </p>
<p class="bodytextIT" id="18">17.  dormivano poco di notte, </p>
<p class="bodytextIT" id="19">18.  e all'alba imploravano il perdono; </p>
<p class="bodytextIT" id="20">19.  e nei loro beni c'era un diritto per il mendicante e il diseredato . </p>
<p class="bodytextIT" id="21">20.  Sulla terra ci sono segni per coloro che credono fermamente, </p>
<p class="bodytextIT" id="22">21.  e anche in voi stessi. Non riflettete dunque? </p>
<p class="bodytextIT" id="23">22.  Nel cielo c'è la vostra sussistenza e anche ciò che vi è stato promesso . </p>
<p class="bodytextIT" id="24">23.  Per il Signore del cielo e della terra: tutto questo è vero come èvero che parlate. </p>
<p class="bodytextIT" id="25">24.  Ti è giunta la storia degli ospiti onorati di Abramo ? </p>
<p class="bodytextIT" id="26">25.  Quando entrarono da lui dicendo: « Pace», egli rispose: «Pace, osconosciuti ». </p>
<p class="bodytextIT" id="27">26.  Poi andò discretamente dai suoi e tornò con un vitello grasso , </p>
<p class="bodytextIT" id="28">27.  e l'offrì loro... [Disse]: « Non mangiate nulla?». </p>
<p class="bodytextIT" id="29">28.  Ebbe allora paura di loro. Dissero: « Non aver paura» . Gli diederola lieta novella di un figlio sapiente. </p>
<p class="bodytextIT" id="30">29.  Venne dunque sua moglie gridando, colpendosi il volto e dicendo: «Sono una vecchia sterile! ». </p>
<p class="bodytextIT" id="31">30.  Dissero: «Così ha comandato il tuo Signore. In verità Egli è ilSaggio, il Sapiente». </p>
<p class="bodytextIT" id="32">31.  Disse [Abramo]: « O inviati, qual è la vostra missione?». </p>
<p class="bodytextIT" id="33">32.  Risposero: « Siamo stati inviati a un popolo di pervertiti, </p>
<p class="bodytextIT" id="34">33.  per lanciare su di loro pietre d'argilla </p>
<p class="bodytextIT" id="35">34.  contrassegnate presso il tuo Signore, per coloro che eccedono». </p>
<p class="bodytextIT" id="36">35.  Ne facemmo uscire i credenti </p>
<p class="bodytextIT" id="37">36.  e non vi trovammo che una casa di sottomessi . </p>
<p class="bodytextIT" id="38">37.  Colà lasciammo un segno per coloro che temono il castigo doloroso; </p>
<p class="bodytextIT" id="39">38.  come in Mosè, quando lo inviammo a Faraone con autoritàincontestabile, </p>
<p class="bodytextIT" id="40">39.  ma volse le spalle insieme coi suoi. Disse: «E' uno stregone o unposseduto» </p>
<p class="bodytextIT" id="41">40.  Afferrammo lui e le sue truppe e li gettammo nei flutti, per il suocomportamento biasimevole . </p>
<p class="bodytextIT" id="42">41.  E [ci fu segno] negli 'Âd, quando inviammo contro di loro il ventodevastante </p>
<p class="bodytextIT" id="43">42.  che nulla lasciava sul suo percorso senza ridurlo in polvere. </p>
<p class="bodytextIT" id="44">43.  E [ci fu segno] nei Thamûd, quando fu detto loro: «Godete per unperiodo». </p>
<p class="bodytextIT" id="45">44.  Trasgredirono l'ordine del loro Signore. Li colpì una folgorementre ancora guardavano , </p>
<p class="bodytextIT" id="46">45.  e non poterono restare in piedi né essere soccorsi. </p>
<p class="bodytextIT" id="47">46.  Già [distruggemmo] il popolo di Noè: erano gente malvagia. </p>
<p class="bodytextIT" id="48">47.  Il cielo lo abbiamo costruito con la Nostra potenza e[costantemente] lo estendiamo nell'immensità; </p>
<p class="bodytextIT" id="49">48.  la terra l'abbiamo distesa ,e quanto bene la distendemmo ! </p>
<p class="bodytextIT" id="50">49.  Di ogni cosa creammo una coppia, affinché possiate riflettere. </p>
<p class="bodytextIT" id="51">50.  «Accorrete allora verso Allah! In verità io sono per voi unammonitore esplicito da parte Sua. </p>
<p class="bodytextIT" id="52">51.  Non associate altra divinità ad Allah. In verità io sono per voi unammonitore esplicito da parte Sua». </p>
<p class="bodytextIT" id="53">52.  Non mai giunse un messaggero a quelli che li precedettero senza chegli dicessero: « Sei uno stregone, un pazzo! ». </p>
<p class="bodytextIT" id="54">53.  E' questo quel che si sono tramandati ? E' davvero gente ribelle. </p>
<p class="bodytextIT" id="55">54.  Volgi loro le spalle: non sarai biasimato ; </p>
<p class="bodytextIT" id="56">55.  e ricorda, ché il ricordo giova ai credenti . </p>
<p class="bodytextIT" id="57">56.  E' solo perché Mi adorassero che ho creato i dèmoni gli uomini . </p>
<p class="bodytextIT" id="58">57.  Non chiedo loro nessun sostentamento e non chiedo che Mi nutrano. </p>
<p class="bodytextIT" id="59">58.  In verità Allah è il Sostentatore, il Detentore della forza,l'Irremovibile. </p>
<p class="bodytextIT" id="60">59.  Coloro che saranno stati ingiusti avranno la stessa sorte che toccòai loro simili: non cerchino quindi di affrettarla. </p>
<p class="bodytextIT" id="61">60.  Guai a coloro che non credono, per via del Giorno di cui sono statiminacciati. </p>

</body>
</html>