
<!DOCTYPE html> 
<html lang=”IT”>
  <head>
    <title> Koran :  Chapter 53 (Italian) </title>
  <head>
    <meta language="IT">
    <meta charset="utf-8">
  </head>
  <body class="IT">
<p class="bodytextIT" id="1">SURA 53. An-Najm (La Stella) </p>
<p class="bodytextIT" id="2">1.  Per la stella quando tramonta. </p>
<p class="bodytextIT" id="3">2.  Il vostro compagno non è traviato, non è in errore; </p>
<p class="bodytextIT" id="4">3.  e neppure parla d'impulso: </p>
<p class="bodytextIT" id="5">4.  non è che una Rivelazione ispirata. </p>
<p class="bodytextIT" id="6">5.  Gliel'ha insegnata un fortissimo , </p>
<p class="bodytextIT" id="7">6.  di saggezza dotato, che compostamente comparve: </p>
<p class="bodytextIT" id="8">7.  [si trovava] all'orizzonte più elevato , </p>
<p class="bodytextIT" id="9">8.  poi s'avvicinò scendendo ancora più in basso , </p>
<p class="bodytextIT" id="10">9.  [finché] fu alla distanza di due archi o meno. </p>
<p class="bodytextIT" id="11">10.  Rivelò al Suo servo quello che rivelò. </p>
<p class="bodytextIT" id="12">11.  Il cuore non mentì su quel che vide. </p>
<p class="bodytextIT" id="13">12.  Vorreste dunque polemizzare su quel che vide? </p>
<p class="bodytextIT" id="14">13.  E invero lo vide in un'altra discesa , </p>
<p class="bodytextIT" id="15">14.  vicino al Loto del limite , </p>
<p class="bodytextIT" id="16">15.  presso il quale c'è il Giardino di Ma'wa , </p>
<p class="bodytextIT" id="17">16.  nel momento in cui il Loto era coperto da quel che lo copriva . </p>
<p class="bodytextIT" id="18">17.  Non distolse lo sguardo e non andò oltre. </p>
<p class="bodytextIT" id="19">18.  Vide davvero i segni più grandi del suo Signore. </p>
<p class="bodytextIT" id="20">19.  Cosa ne dite di al-Lât e al-'Uzzâ , </p>
<p class="bodytextIT" id="21">20.  e di Manât, la terza ? </p>
<p class="bodytextIT" id="22">21.  Avrete voi il maschio e Lui la femmina ? </p>
<p class="bodytextIT" id="23">22.  Che ingiusta spartizione! </p>
<p class="bodytextIT" id="24">23.  Non sono altro che nomi menzionati da voi e dai vostri antenati, aproposito dei quali Allah non fece scendere nessuna autorità. Essi siabbandonano alle congetture e a quello che affascina gli animi loro,nonostante sia giunta loro una guida del loro Signore. </p>
<p class="bodytextIT" id="25">24.  L'uomo otterrà forse tutto quel che desidera? </p>
<p class="bodytextIT" id="26">25.  Appartengono ad Allah l'altra vita e questa vita. </p>
<p class="bodytextIT" id="27">26.  Quanti angeli nel cielo, la cui intercessione sarà vana finchéAllah non l'abbia permessa, e in favore di chi Egli voglia e di chi Gliaggrada. </p>
<p class="bodytextIT" id="28">27.  Invero quelli che non credono nell'altra vita danno agli angelinomi femminili, </p>
<p class="bodytextIT" id="29">28.  mentre non posseggono alcuna scienza: si abbandonano allecongetture, ma la congettura non può nulla contro la verità . </p>
<p class="bodytextIT" id="30">29.  Dunque non ti curare di chi volge le spalle al Nostro monito e nonbrama che la vita terrena. </p>
<p class="bodytextIT" id="31">30.  Ecco tutta la portata della loro scienza: in verità il tuo Signoreben conosce chi si allontana dalla Sua via e conosce chi è ben diretto. </p>
<p class="bodytextIT" id="32">31.  Appartiene ad Allah tutto quello che c'è nei cieli e tutto quelloche c'è sulla terra, sì che compensi coloro che agiscono male per ciòche avranno fatto e compensi coloro che agiscono bene con quanto ci siadi più bello. </p>
<p class="bodytextIT" id="33">32.  Essi sono coloro che evitano i peccati più gravi e le perversità enon commettono che le colpe più lievi. Invero il perdono del tuoSignore è immenso. Egli vi conosce meglio [ di chiunque altro] quandovi ha prodotti dalla terra e quando eravate ancora embrioni nel ventredelle vostre madri. Non vantatevi di essere puri : Egli conoscemeglio[di chiunque altro] coloro che [Lo] temono. </p>
<p class="bodytextIT" id="34">33.  Hai visto colui che ti volge le spalle, </p>
<p class="bodytextIT" id="35">34.  che dà poco e poi smette [di dare]? </p>
<p class="bodytextIT" id="36">35.  Possiede conoscenza dell'invisibile e riesce a vederlo? </p>
<p class="bodytextIT" id="37">36.  Non è stato informato di quello che contengono i fogli di Mosè </p>
<p class="bodytextIT" id="38">37.  e quelli di Abramo, uomo fedele ? </p>
<p class="bodytextIT" id="39">38.  Che nessuno porterà il fardello di un altro, </p>
<p class="bodytextIT" id="40">39.  e che invero, l'uomo non ottiene che il [frutto dei] suoi sforzi ; </p>
<p class="bodytextIT" id="41">40.  e che il suo sforzo gli sarà presentato [nel Giorno del Giudizio] </p>
<p class="bodytextIT" id="42">41.  e gli sarà dato pieno compenso, </p>
<p class="bodytextIT" id="43">42.  e che in verità tutto conduce verso il tuo Signore, </p>
<p class="bodytextIT" id="44">43.  e che Egli è Colui che fa ridere e fa piangere, </p>
<p class="bodytextIT" id="45">44.  e che Egli è Colui che dà la vita e dà la morte, </p>
<p class="bodytextIT" id="46">45.  e che Egli è Colui che ha creato i due generi, il maschio e lafemmina, </p>
<p class="bodytextIT" id="47">46.  da una goccia di sperma quand'è eiaculata, </p>
<p class="bodytextIT" id="48">47.  e che a Lui incombe l'altra creazione , </p>
<p class="bodytextIT" id="49">48.  e che invero è Lui che arricchisce e provvede, </p>
<p class="bodytextIT" id="50">49.  e che è Lui il Signore di Sirio , </p>
<p class="bodytextIT" id="51">50.  e che Lui annientò gli antichi 'Âd, </p>
<p class="bodytextIT" id="52">51.  e i Thamûd, sì che non ne rimase nessuno, </p>
<p class="bodytextIT" id="53">52.  come già [accadde] alla gente di Noè, che era ancora più ingiusta epiù ribelle, </p>
<p class="bodytextIT" id="54">53.  e come già annientò le [città] sovvertite : </p>
<p class="bodytextIT" id="55">54.  e fece sì che le ricoprisse quel che le ricoprì! </p>
<p class="bodytextIT" id="56">55.  Quale dunque dei favori del tuo Signore vorrai mettere in dubbio? </p>
<p class="bodytextIT" id="57">56.  Questo è un Monito tra gli antichi moniti . </p>
<p class="bodytextIT" id="58">57.  L'Imminente s'avvicina , </p>
<p class="bodytextIT" id="59">58.  nessuno, all'infuori di Allah, può svelarla ! </p>
<p class="bodytextIT" id="60">59.  Ma come, vi stupite di questo discorso? </p>
<p class="bodytextIT" id="61">60.  Ne riderete invece che piangerne o </p>
<p class="bodytextIT" id="62">61.  rimarrete indifferenti? </p>
<p class="bodytextIT" id="63">62.  Dunque prosternatevi davanti ad Allah e adorate ! </p>

</body>
</html>