
<!DOCTYPE html> 
<html lang=”IT”>
  <head>
    <title> Koran :  Chapter 15 (Italian) </title>
  <head>
    <meta language="IT">
    <meta charset="utf-8">
  </head>
  <body class="IT">
<p class="bodytextIT" id="1">SURA 15. Al-Higr </p>
<p class="bodytextIT" id="2">1.  Alif, Lâm, Râ . Questi sono i versetti della Libro e la Recitazioneesplicita. </p>
<p class="bodytextIT" id="3">2.  I miscredenti un giorno vorranno essere stati musulmani ; </p>
<p class="bodytextIT" id="4">3.  lasciali mangiare e godere per un periodo, lusingati dalla speranza,ben presto sapranno. </p>
<p class="bodytextIT" id="5">4.  Non distruggiamo alcuna città senza prima darle una Scritturaintellegibile. </p>
<p class="bodytextIT" id="6">5.  Nessuna comunità può anticipare il suo termine né ritardarlo. </p>
<p class="bodytextIT" id="7">6.  E dicono: « O tu su cui è stato fatto scendere il Monito , seicertamente posseduto da un demone ! </p>
<p class="bodytextIT" id="8">7.  Perché, se sei sincero, non sei accompagnato dagli angeli?». </p>
<p class="bodytextIT" id="9">8.  Non faremo scendere gli angeli se non con la verità e a quella gente[in quel Giorno] non sarà dato scampo . </p>
<p class="bodytextIT" id="10">9.  Noi abbiamo fatto scendere il Monito, e Noi ne siamo i custodi . </p>
<p class="bodytextIT" id="11">10.  Già, prima di te, ne inviammo alle antiche sette . </p>
<p class="bodytextIT" id="12">11.  E non venne loro messaggero di cui non si burlassero. </p>
<p class="bodytextIT" id="13">12.  Lasciamo che ciò si insinui nei cuori degli empi. </p>
<p class="bodytextIT" id="14">13.  Non crederanno affatto, nonostante l'esempio dei loro antenati . </p>
<p class="bodytextIT" id="15">14.  Se anche aprissimo loro una porta del cielo perché possanoascendervi, </p>
<p class="bodytextIT" id="16">15.  direbbero: « I nostri occhi sono ipnotizzati o ci hanno lanciato unsortilegio! ». </p>
<p class="bodytextIT" id="17">16.  In verità ponemmo costellazioni nel cielo e lo abbellimmo percoloro che lo osservano. </p>
<p class="bodytextIT" id="18">17.  E lo proteggiamo da ogni demone lapidato. </p>
<p class="bodytextIT" id="19">18.  Se uno di loro cerca di origliare, un folgorante bolide lo insegue . </p>
<p class="bodytextIT" id="20">19.  E la terra, l'abbiamo distesa e vi abbiamo infisso le montagne eogni cosa abbiamo fatto crescere con dovuta misura. </p>
<p class="bodytextIT" id="21">20.  Alimenti vi ponemmo, per voi e per tutti coloro che voi non nutriteaffatto . </p>
<p class="bodytextIT" id="22">21.  Di ogni cosa abbiamo tesori, ma la facciamo scendere in quantitàmisurata. </p>
<p class="bodytextIT" id="23">22.  I venti mandammo, portatori di fertilità, e dal cielo facemmoscendere l'acqua con la quale vi dissetiamo e che non sapresteconservare . </p>
<p class="bodytextIT" id="24">23.  In verità Noi facciamo vivere e facciamo morire e Noi siamo l'Erede [ultimo di ogni cosa]. </p>
<p class="bodytextIT" id="25">24.  Noi conosciamo quelli che vi furono precursori e conosciamo quelliche ancora tardano . </p>
<p class="bodytextIT" id="26">25.  In verità il tuo Signore [tutti] li riunirà, Egli è saggio,sapiente. </p>
<p class="bodytextIT" id="27">26.  Creammo l'uomo con argilla secca, tratta da mota impastata. </p>
<p class="bodytextIT" id="28">27.  E in precedenza creammo i démoni dal fuoco di un vento bruciante . </p>
<p class="bodytextIT" id="29">28.  E quando il tuo Signore disse agli angeli: « Creerò un uomo conargilla secca, tratta da mota impastata; </p>
<p class="bodytextIT" id="30">29.  quando poi lo avrò plasmato e avrò insufflato in lui del Miospirito, prosternatevi davanti a lui». </p>
<p class="bodytextIT" id="31">30.  E gli angeli tutti si prosternarono, </p>
<p class="bodytextIT" id="32">31.  eccetto Iblîs, che rifiutò di insieme ai prosternati. </p>
<p class="bodytextIT" id="33">32.  [Allah] disse:« O Iblîs, perché non sei tra coloro che siprosternano?». </p>
<p class="bodytextIT" id="34">33.  Rispose: « Non devo prosternarmi di fronte a un mortale che haicreato di argilla risuonante , di mota impastata». </p>
<p class="bodytextIT" id="35">34.  [Allah] disse: « Fuori di qui, che tu sia bandito. </p>
<p class="bodytextIT" id="36">35.  In verità sei maledetto fino al Giorno del Giudizio!» . </p>
<p class="bodytextIT" id="37">36.  Disse: « O Signor mio, concedimi una dilazione fino al Giorno incui saranno resuscitati». </p>
<p class="bodytextIT" id="38">37.  [Allah] disse: « Che tu sia fra coloro a cui è concessa ladilazione </p>
<p class="bodytextIT" id="39">38.  fino al Giorno del momento fissato ». </p>
<p class="bodytextIT" id="40">39.  Disse: « O Signor mio, poiché mi hai indotto all'errore, liattirerò al male sulla terra, rendendolo attraente, e certamente lifarò perdere tutti, </p>
<p class="bodytextIT" id="41">40.  eccetto i Tuoi servi sinceri». </p>
<p class="bodytextIT" id="42">41.  [Allah] disse: « Questa sarà la Retta Via da Me [custodita]: </p>
<p class="bodytextIT" id="43">42.  Non avrai alcun potere sui Miei servi, eccetto i perduti che tiobbediranno, </p>
<p class="bodytextIT" id="44">43.  e l'Inferno sarà certo il loro ritrovo; </p>
<p class="bodytextIT" id="45">44.  [esso] ha sette porte, e ciascuna ne avrà dinnanzi un gruppo». </p>
<p class="bodytextIT" id="46">45.  I timorati [invece] saranno tra giardini e fonti, </p>
<p class="bodytextIT" id="47">46.  [sarà detto loro]: « Entratevi in pace e sicurezza!». </p>
<p class="bodytextIT" id="48">47.  Monderemo il loro petto da ogni risentimento e starannofraternamente su troni, [gli uni] di fronte [agli altri]. </p>
<p class="bodytextIT" id="49">48.  Non proveranno fatica alcuna e mai verranno espulsi. </p>
<p class="bodytextIT" id="50">49.  [O Muhammad], annuncia ai Miei servi che in verità Io sono ilPerdonatore, il Misericordioso, </p>
<p class="bodytextIT" id="51">50.  e che il Mio castigo è davvero un castigo doloroso. </p>
<p class="bodytextIT" id="52">51.  E racconta loro degli ospiti di Abramo . </p>
<p class="bodytextIT" id="53">52.  Entrarono nella sua casa dicendo: «Pace» Disse: « Invero ci fate paura! ». </p>
<p class="bodytextIT" id="54">53.  Dissero: « Non temere, noi ti annunciamo un figlio sapiente». </p>
<p class="bodytextIT" id="55">54.  Disse: « Mi date questo annuncio quando già mi ha raggiunto lavecchiaia. Che specie di annuncio è questo?». </p>
<p class="bodytextIT" id="56">55.  Dissero: « Quello che ti annunciamo è la verità, non essere fracoloro che disperano» . </p>
<p class="bodytextIT" id="57">56.  Disse: « Chi mai dispera della misericordia del suo Signore, se nongli sviati?» . </p>
<p class="bodytextIT" id="58">57.  Disse [ancora]: « Qual è la vostra missione, o inviati?». </p>
<p class="bodytextIT" id="59">58.  Risposero: « Siamo stati inviati a un popolo di empi, </p>
<p class="bodytextIT" id="60">59.  a parte la famiglia di Lot che tutta salveremo, </p>
<p class="bodytextIT" id="61">60.  eccetto sua moglie ». Decretammo che fosse tra quelli che sarebberorimasti indietro. </p>
<p class="bodytextIT" id="62">61.  Quando poi gli inviati giunsero presso la famiglia di Lot, </p>
<p class="bodytextIT" id="63">62.  [questi] disse loro: « Invero siete gente che non conosciamo». </p>
<p class="bodytextIT" id="64">63.  Risposero: « Anzi, siamo venuti a te [per recare] ciò di cuidubitano . </p>
<p class="bodytextIT" id="65">64.  Siamo venuti con la Verità, e in verità siamo sinceri. </p>
<p class="bodytextIT" id="66">65.  Fai partire la tua gente quando è ancora notte e stai inretroguardia, e che nessuno si volti a guardare indietro. Andate dovevi è stato ordinato». </p>
<p class="bodytextIT" id="67">66.  Questo decidemmo nei suoi confronti: ché in verità tutti gli altrial mattino [seguente] sarebbero stati annientati. </p>
<p class="bodytextIT" id="68">67.  Vennero [infatti] gli abitanti della città rallegrandosi . </p>
<p class="bodytextIT" id="69">68.  Disse [Lot]: « Sono i miei ospiti, non disonoratemi! </p>
<p class="bodytextIT" id="70">69.  Temete Allah e non copritemi di vergogna». </p>
<p class="bodytextIT" id="71">70.  Risposero: « Già ti abbiamo proibito [di proteggere] chicchessia!». </p>
<p class="bodytextIT" id="72">71.  Disse:« Ecco le mie figlie, se proprio volete farlo» . </p>
<p class="bodytextIT" id="73">72.  Per la tua vita, [o Muhammad,] erano accecati dalla loro lussuria. </p>
<p class="bodytextIT" id="74">73.  All'alba li sorprese il Grido . </p>
<p class="bodytextIT" id="75">74.  Sconvolgemmo la città e facemmo piovere su di essa pietre d'argillaindurita. </p>
<p class="bodytextIT" id="76">75.  In verità in ciò vi è un segno per coloro che ne tengono conto. </p>
<p class="bodytextIT" id="77">76.  In verità essa [si trovava] su una strada ben nota . </p>
<p class="bodytextIT" id="78">77.  In verità in ciò vi è un segno per coloro che credono. </p>
<p class="bodytextIT" id="79">78.  E anche gli abitanti di al-Ayka erano iniqui. </p>
<p class="bodytextIT" id="80">79.  Ci siamo vendicati di loro. Invero quelle due sono su una stradaben riconoscibile. </p>
<p class="bodytextIT" id="81">80.  Già gli abitanti di al-Hijr tacciarono di menzogna i messaggeri. </p>
<p class="bodytextIT" id="82">81.  Demmo loro i Nostri segni, ma rimasero indifferenti. </p>
<p class="bodytextIT" id="83">82.  Scavavano nelle montagne [le loro] case sicure, </p>
<p class="bodytextIT" id="84">83.  ma al mattino li sorprese il Grido. </p>
<p class="bodytextIT" id="85">84.  Quello che avevano fatto non li riparò . </p>
<p class="bodytextIT" id="86">85.  Non abbiamo creato i cieli e la terra e quello che vi è frammezzose non con la verità. In verità l'Ora si avvicina, perdona dunquemagnanimamente. </p>
<p class="bodytextIT" id="87">86.  In verità il tuo Signore è l'Incessante Creatore, il Sapiente. </p>
<p class="bodytextIT" id="88">87.  Ti abbiamo dato i sette ripetuti e il Sublime Corano. </p>
<p class="bodytextIT" id="89">88.  Non volgere gli occhi con invidia dell'effimero benessere cheabbiamo concesso ad alcuni di loro e [neppure devi] rattristarti perloro. Abbassa però la tua ala verso i credenti. </p>
<p class="bodytextIT" id="90">89.  Di': « Sono nunzio evidente [di un castigo] ». </p>
<p class="bodytextIT" id="91">90.  Lo stesso che facemmo scendere sui congiurati , </p>
<p class="bodytextIT" id="92">91.  e quelli che fanno del Corano "un'accozzaglia slegata" </p>
<p class="bodytextIT" id="93">92.  per il tuo Signore, tutti li interrogheremo </p>
<p class="bodytextIT" id="94">93.  a proposito di quello che facevano. </p>
<p class="bodytextIT" id="95">94.  Proclama con forza quello che ti è stato ordinato e rifuggi dagliassociatori. </p>
<p class="bodytextIT" id="96">95.  Noi ti bastiamo contro chi ti schernisce, </p>
<p class="bodytextIT" id="97">96.  [contro] coloro che affiancano ad Allah un'altra divinità. Prestosapranno. </p>
<p class="bodytextIT" id="98">97.  Ben sappiamo che il tuo petto si affligge per quello che dicono. </p>
<p class="bodytextIT" id="99">98.  Glorifica il tuo Signore lodandoLo e sii tra coloro che siprosternano, </p>
<p class="bodytextIT" id="100">99.  e adora il tuo Signore fin che non ti giunga l'ultima certezza . </p>

</body>
</html>