
<!DOCTYPE html> 
<html lang=”IT”>
  <head>
    <title> Koran :  Chapter 78 (Italian) </title>
  <head>
    <meta language="IT">
    <meta charset="utf-8">
  </head>
  <body class="IT">
<p class="bodytextIT" id="1">SURA 79. An-Nazi'at (Le Strappanti Violente) </p>
<p class="bodytextIT" id="2">1.  Per gli strappanti violenti ! </p>
<p class="bodytextIT" id="3">2.  Per i correnti veloci ! </p>
<p class="bodytextIT" id="4">3.  Per i nuotanti leggeri ! </p>
<p class="bodytextIT" id="5">4.  Per i sopravvanzanti con foga </p>
<p class="bodytextIT" id="6">5.  per sistemare ogni cosa ! </p>
<p class="bodytextIT" id="7">6.  Il Giorno in cui risuonerà il Risuonante , </p>
<p class="bodytextIT" id="8">7.  al quale seguirà il successivo , </p>
<p class="bodytextIT" id="9">8.  il quel Giorno tremeranno i cuori </p>
<p class="bodytextIT" id="10">9.  e saranno abbassati gli sguardi. </p>
<p class="bodytextIT" id="11">10.  Dicono: « Saremo ricondotti [sulla terra] </p>
<p class="bodytextIT" id="12">11.  quando già saremo ossa marcite?». </p>
<p class="bodytextIT" id="13">12.  Dicono: « Sarebbe questo un disastroso ritorno!». </p>
<p class="bodytextIT" id="14">13.  Ci sarà un solo grido , </p>
<p class="bodytextIT" id="15">14.  ed eccoli risvegliati, sulla superficie [della terra] . </p>
<p class="bodytextIT" id="16">15.  Non ti giunse [o Muhammad] la storia di Mosè? </p>
<p class="bodytextIT" id="17">16.  Quando lo chiamò il suo Signore, nella valle santa di Tuwâ: </p>
<p class="bodytextIT" id="18">17.  «Va' da Faraone, invero è divenuto un ribelle!». </p>
<p class="bodytextIT" id="19">18.  E digli : " Sei disposto a purificarti , </p>
<p class="bodytextIT" id="20">19.  sicché io ti guidi verso il tuo Signore e tu [Lo] tema?". </p>
<p class="bodytextIT" id="21">20.  Gli mostrò poi il segno più grande. </p>
<p class="bodytextIT" id="22">21.  Ma quello tacciò di menzogna e disobbedì, </p>
<p class="bodytextIT" id="23">22.  poi volse le spalle e si distolse. </p>
<p class="bodytextIT" id="24">23.  Convocò [i notabili] e proclamò: </p>
<p class="bodytextIT" id="25">24.  «Sono io il vostro signore, l'altissimo». </p>
<p class="bodytextIT" id="26">25.  Lo colpì Allah con il castigo nell'altra vita e in questa. </p>
<p class="bodytextIT" id="27">26.  In ciò vi è motivo di riflessione per chi è timorato [di Allah]. </p>
<p class="bodytextIT" id="28">27.  Sareste voi più difficili da creare o il cielo che [Egli] haedificato? </p>
<p class="bodytextIT" id="29">28.  Ne ha innalzato la volta e le ha dato perfetta armonia, </p>
<p class="bodytextIT" id="30">29.  ha fatto oscura la sua notte e ha fatto brillare il chiarore del suo giorno. </p>
<p class="bodytextIT" id="31">30.  Dopo di ciò ha esteso la terra: </p>
<p class="bodytextIT" id="32">31.  ne ha tratto l'acqua e i pascoli, </p>
<p class="bodytextIT" id="33">32.  e le montagne le ha ancorate, </p>
<p class="bodytextIT" id="34">33.  sì che ne godeste voi e il vostro bestiame . </p>
<p class="bodytextIT" id="35">34.  Poi, quando verrà il grande cataclisma, </p>
<p class="bodytextIT" id="36">35.  il Giorno in cui l'uomo ricorderà in cosa si è impegnato, </p>
<p class="bodytextIT" id="37">36.  e apparirà la Fornace per chi potrà vederla, </p>
<p class="bodytextIT" id="38">37.  colui che si sarà ribellato, </p>
<p class="bodytextIT" id="39">38.  e avrà preferito la vita terrena, </p>
<p class="bodytextIT" id="40">39.  avrà invero la Fornace per rifugio. </p>
<p class="bodytextIT" id="41">40.  E colui che avrà paventato di comparire davanti al suo Signore eavrà preservato l'animo suo dalle passioni, </p>
<p class="bodytextIT" id="42">41.  avrà invero il Giardino per rifugio. </p>
<p class="bodytextIT" id="43">42.  T'interpellano a proposito dell'Ora: « Quando giungerà?» </p>
<p class="bodytextIT" id="44">43.  Che [scienza] ne hai per informarli? </p>
<p class="bodytextIT" id="45">44.  Al tuo Signore il termine. </p>
<p class="bodytextIT" id="46">45.  Tu non sei che un ammonitore per coloro che la paventano. </p>
<p class="bodytextIT" id="47">46.  Il Giorno in cui la vedranno, sarà come se fossero rimasti [sullaterra] una sera o un mattino. </p>

</body>
</html>