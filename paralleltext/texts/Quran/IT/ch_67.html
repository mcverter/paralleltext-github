
<!DOCTYPE html> 
<html lang=”IT”>
  <head>
    <title> Koran :  Chapter 67 (Italian) </title>
  <head>
    <meta language="IT">
    <meta charset="utf-8">
  </head>
  <body class="IT">
<p class="bodytextIT" id="1">SURA 68. Al-Qalam (II Calamo) </p>
<p class="bodytextIT" id="2">1.  Nûn . Per il calamo e ciò che scrivono ! </p>
<p class="bodytextIT" id="3">2.  Per Grazia di Allah tu non sei un folle , </p>
<p class="bodytextIT" id="4">3.  e in verità ci sarà per te infinita ricompensa, </p>
<p class="bodytextIT" id="5">4.  e in verità di un'immensa grandezza è il tuo carattere . </p>
<p class="bodytextIT" id="6">5.  Vedrai, e pure loro vedranno </p>
<p class="bodytextIT" id="7">6.  chi di voi ha perso la ragione. </p>
<p class="bodytextIT" id="8">7.  Il tuo Signore ben conosce chi si allontana dalla Sua via e benconosce coloro che seguono la retta via. </p>
<p class="bodytextIT" id="9">8.  Non obbedire a coloro che tacciano di menzogna. </p>
<p class="bodytextIT" id="10">9.  Vorrebbero che tu fossi accondiscente e allora sarebbero accondiscendenti anche loro . </p>
<p class="bodytextIT" id="11">10.  Non dare ascolto ad alcun miserabile spergiuro , </p>
<p class="bodytextIT" id="12">11.  al diffamatore, seminatore di maldicenza, </p>
<p class="bodytextIT" id="13">12.  a quel grande nemico del bene, trasgressore, peccatore, </p>
<p class="bodytextIT" id="14">13.  arrogante e persino bastardo . </p>
<p class="bodytextIT" id="15">14.  [Non dargli ascolto,] anche se possiede ricchezze e progenie. </p>
<p class="bodytextIT" id="16">15.  Quando i nostri versetti gli sono recitati, dice: « Favole degliantichi ! » </p>
<p class="bodytextIT" id="17">16.  Lo marchieremo sul grugno . </p>
<p class="bodytextIT" id="18">17.  Li abbiamo messi alla prova come abbiamo messo alla prova quellidel giardino che avevano giurato di fare il raccolto al mattino , </p>
<p class="bodytextIT" id="19">18.  senza formulare riserva . </p>
<p class="bodytextIT" id="20">19.  Venne un uragano, proveniente dal tuo Signore, mentre dormivano: </p>
<p class="bodytextIT" id="21">20.  e al mattino fu come se [il giardino] fosse stato falciato. </p>
<p class="bodytextIT" id="22">21.  L'indomani si chiamarono gli uni con gli altri, di buon mattino: </p>
<p class="bodytextIT" id="23">22.  «Andate di buonora alla vostra piantagione, se volete raccogliere». </p>
<p class="bodytextIT" id="24">23.  Andarono parlando tra loro a bassa voce: </p>
<p class="bodytextIT" id="25">24.  «Che oggi non si presenti a voi un povero!» . </p>
<p class="bodytextIT" id="26">25.  Uscirono di buon'ora, in preda all'avarizia, pur avendo i mezzi[per fare l'elemosina]. </p>
<p class="bodytextIT" id="27">26.  Quando poi videro [quel che era avvenuto], dissero: «Davveroabbiamo sbagliato [strada]! </p>
<p class="bodytextIT" id="28">27.  [Ma poi convennero:] Siamo rovinati» </p>
<p class="bodytextIT" id="29">28.  Il più equilibrato tra loro disse: « Non vi avevo forse avvertitodi rendere gloria ad Allah?». </p>
<p class="bodytextIT" id="30">29.  Dissero: «Gloria al nostro Signore, invero siamo stati ingiusti». </p>
<p class="bodytextIT" id="31">30.  Si volsero poi gli uni agli altri, biasimandosi a vicenda. </p>
<p class="bodytextIT" id="32">31.  Dissero: « Guai a noi, invero siamo stati iniqui. </p>
<p class="bodytextIT" id="33">32.  E' possibile che il nostro Signore, ci compensi di questo conqualcosa di migliore. Noi bramiamo il nostro Signore» . </p>
<p class="bodytextIT" id="34">33.  Questo fu il castigo, ma il castigo dell'altra vita è ancoramaggiore, se solo lo sapessero! </p>
<p class="bodytextIT" id="35">34.  I devoti avranno presso il loro Signore i Giardini della Delizia. </p>
<p class="bodytextIT" id="36">35.  Tratteremo i sottomessi come i criminali? </p>
<p class="bodytextIT" id="37">36.  Che cosa vi prende? Come giudicate? </p>
<p class="bodytextIT" id="38">37.  Avete forse una Scrittura che vi istruisca, </p>
<p class="bodytextIT" id="39">38.  e in cui troviate quel che desiderate? </p>
<p class="bodytextIT" id="40">39.  Ci siamo forse legati a voi con solenni giuramenti che Ci impegninofino al Giorno della Resurrezione, a darvi quello che chiederete? </p>
<p class="bodytextIT" id="41">40.  Interpellali su chi di loro se ne faccia garante. </p>
<p class="bodytextIT" id="42">41.  Oppure, hanno forse degli [dèi] associati? Allora facciano venire iloro associati, se sono sinceri. </p>
<p class="bodytextIT" id="43">42.  Il Giorno in cui affronteranno gli orrori , saranno chiamati aprosternarsi, ma non potranno farlo: </p>
<p class="bodytextIT" id="44">43.  saranno bassi i loro sguardi e saranno coperti di ignominia. Eppurefurono chiamati a prosternarsi quando ancora erano sani e salvi. </p>
<p class="bodytextIT" id="45">44.  LasciaMi solo con coloro che tacciano di menzogna questo Discorso.Li condurremo passo passo per vie che non conoscono . </p>
<p class="bodytextIT" id="46">45.  Concedo loro una dilazione: in verità il Mio piano è infallibile. </p>
<p class="bodytextIT" id="47">46.  Forse chiedi loro un compenso che li gravi di un pesoinsopportabile ? </p>
<p class="bodytextIT" id="48">47.  Forse possiedono l'invisibile e lo descrivono? </p>
<p class="bodytextIT" id="49">48.  Sopporta dunque con pazienza il Decreto del tuo Signore e nonessere come l'uomo del Pesce , che invocò al colmo dell'angoscia. </p>
<p class="bodytextIT" id="50">49.  Se una grazia del tuo Signore non lo avesse toccato, sarebbe statogettato sulla riva deserta, reietto. </p>
<p class="bodytextIT" id="51">50.  Poi il suo Signore lo scelse e ne fece uno dei giusti. </p>
<p class="bodytextIT" id="52">51.  Manca poco che i miscredenti ti trapassino con gli sguardi, quandosentono il Monito; dicono: «Davvero è uno posseduto! » . </p>
<p class="bodytextIT" id="53">52.  Ma questo [Corano] non è che un Monito per il Creato. </p>

</body>
</html>